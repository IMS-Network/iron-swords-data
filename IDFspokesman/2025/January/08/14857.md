## Message 14857

דובר צה"ל:

צה"ל ושב"כ איתרו והשיבו את גופתו של החטוף יוסף אלזיאדנה

צה"ל ושב"כ איתרו והשיבו אתמול (ג׳) ממנהרה תת קרקעית במרחב רפיח, את גופתו של יוסף אלזיאדנה ז״ל לשטח ישראל. 
יוסף ז"ל נחטף בשבעה באוקטובר ונהרג בשבי. 

בנוסף, במסגרת מבצע החילוץ, הגיעו ממצאים המקושרים לבנו של יוסף, חמזה אלזיאדנה, אשר נחטף גם כן ב-7 באוקטובר ומעלים חשש כבד לחייו.

לאחר הליך זיהוי שנעשה על ידי המכון הלאומי לרפואה משפטית ומשטרת ישראל; מאמץ החטופים באגף כוח האדם, אשר אמון על ליווי משפחות החטופים, מסר את ההודעה למשפחה. 

צה"ל ושב"כ משתתפים בצער המשפחה בשעה קשה זו. 

צה"ל וכוחות הביטחון פועלים בכל המאמצים להשיב את כל החטופות והחטופים מהר ככל הניתן.

