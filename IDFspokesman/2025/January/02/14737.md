## Message 14737

דובר צה״ל:

כלי טיס של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב"כ ופיקוד הדרום, מחבלים מארגון הטרור חמאס שפעלו במרכז פיקוד ושליטה שהוקם במתחם עיריית ח׳אן יונס במרחב ההומניטרי. 

מתחם הפיקוד והשליטה שימש את מחבלי החמאס לתכנון ולהוצאה לפועל של פעולות טרור נגד כוחות צה״ל ומדינת ישראל.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפית מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות כנגד ארגוני הטרור.

