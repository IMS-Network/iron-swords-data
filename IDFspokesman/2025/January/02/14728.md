## Message 14728

דובר צה"ל:

כלי טיס של חיל האוויר חיסלו במהלך הלילה, בהכוונה מודיעינית של אמ"ן ופיקוד הדרום, את ראש מנגנון ביטחון הפנים של ארגון הטרור חמאס בדרום רצועת עזה המחבל חסאם שהואן. המחבל הסתתר בחסות האוכלוסייה האזרחית במרחב ההומניטרי בחאן יונס.

מנגנון ביטחון הפנים של ארגון הטרור חמאס ביצע חקירות אלימות כנגד תושבי רצועת עזה, זאת תוך פגיעה קשה בזכויות אדם ודיכוי מתנגדי הארגון. 

המחבל שהואן היה אמון על יצירת תמונת מודיעין יחד עם גופים נוספים של הזרוע הצבאית של ארגון הטרור חמאס, כנגד פעילות כוחותינו ברצועה.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף. 

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מחסות אזרחיים, מבנים אזרחיים והאוכלוסייה האזרחית כמגן אנושי לפעולות טרור.

