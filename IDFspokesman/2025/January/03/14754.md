## Message 14754

הודעה משותפת לדובר צה״ל ודוברות שב״כ:

נקודות ריכוז מחבלים ומתחמי פיקוד ושליטה: צה״ל ושב״כ תקפו עשרות מטרות של ארגון הטרור חמאס ברחבי רצועת עזה

בפעילות משותפת של חיל האוויר ופיקוד הדרום, ובהכוונה מודיעינית של אמ״ן ושב״כ, מטוסי קרב וכלי טיס תקפו ביממה האחרונה כ-40 נקודות ריכוז מחבלים ומתחמי פיקוד ושליטה של ארגון הטרור חמאס ברחבי רצועת עזה.

ממתחמים אלו פעלו עשרות מחבלי חמאס, תכננו והוציאו לפועל מתווי טרור נגד כוחות צה״ל ואזרחי מדינת ישראל.

חלק ממתחמי הטרור שהותקפו הוקמו במרחבים ששימשו בעבר כבתי ספר.
זוהי דוגמה נוספת לשימוש הציני והשיטתי של חמאס באזרחים ובתשתיות אזרחיות ברצועת עזה לצורכי טרור.

טרם התקיפות ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימושים מדויקים, תצפיות מהאוויר ומידע מודיעיני נוסף.

צה״ל ושב״כ ימשיכו לפעול בעוצמה ובנחישות נגד ארגוני הטרור.

