## Message 14884

הודעה משותפת לדובר צה"ל ודוברות שב"כ:

לאחר השלמת הליך הזיהוי על ידי המכון הלאומי לרפואה משפטית ומשטרת ישראל, נציגי צה״ל הודיעו הבוקר (ו׳) למשפחת אלזיאדנה כי בנם חמזה ז"ל, אשר נחטף לשטח רצועת עזה, נהרג בשבי חמאס. 

במסגרת פעילות צה"ל ושב"כ בימים האחרונים בשטח רצועת עזה, הכוחות איתרו והשיבו את גופותיהם של יוסף וחמזה אלזיאדנה ז"ל, ממנהרה תת קרקעית במרחב רפיח, לשטח ישראל. 

חמזה ויוסף נחטפו חיים בשבעה באוקטובר ונהרגו בשבי חמאס. 

צה"ל ושב"כ משתתפים בצער המשפחה בשעה קשה זו. 

צה"ל ושב"כ פועלים בכל המאמצים להשיב את כל החטופות והחטופים מהר ככל הניתן.

