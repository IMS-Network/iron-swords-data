## Message 14773

דובר צה"ל:

צה"ל תקף במהלך הלילה (ש') בצורה ממוקדת, על סמך אינדיקציות מודיעיניות, מחבלים חמושים של חמאס בציר צלאח א-דין שבדרום רצועת עזה. 

המחבלים שהותקפו היו מעורבים בפעילות טרור, במסגרתה הם גם ניצלו צירים המשמשים להעברת סיוע הומניטרי. התקיפה בוצעה הרחק מתנועת משאיות סיוע, ללא השפעה על רציפות כניסת הסיוע ההומניטרי לרצועה. 

בנוסף, כלי טיס של חיל האוויר תקף מוקדם יותר היום, באופן ממוקד, כלי רכב בדיר אל באלח שבמרכז רצועת עזה ובו ארבעה מחבלים חמושים של ארגון הטרור חמאס.  

צה"ל ממשיך לפעול באופן ממוקד נגד ארגון הטרור חמאס בהתאם לדין הבינלאומי ותוך נקיטת אמצעים לצמצום הפגיעה בבלתי מעורבים.

