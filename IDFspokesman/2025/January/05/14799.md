## Message 14799

דובר צה"ל:

כלי טיס של חיל האוויר תקפו מוקדם יותר היום (ראשון), באופן ממוקד ובהכוונה מודיעינית של אמ"ן, שב"כ ופיקוד הדרום, מחבלים שפעלו במתחם פיקוד ושליטה במרחב ההומניטרי בחאן יונס. 

מתחם הפיקוד והשליטה שימש את מחבלי החמאס לתכנון ולהוצאה לפועל של פעולות טרור נגד כוחות צה״ל ואזרחי מדינת ישראל.

בנוסף, כלי טיס של חיל האוויר תקף מוקדם יותר היום מחבל מארגון הטרור גא"פ אשר הוציא לפועל מתווי טרור מהמרחב ההומניטרי בדיר אל-בלח.

טרם התקיפות ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפית מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור.
צה"ל ימשיך לפעול בעוצמה ובנחישות כנגד ארגוני הטרור.

