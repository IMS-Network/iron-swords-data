## Message 14781

הודעה משותפת לדובר צה״ל ודוברות שב״כ:

צה"ל ושב״כ תקפו יותר מ-100 מטרות ברחבי רצועת עזה במהלך סוף השבוע, עשרות מחבלי חמאס חוסלו בתקיפות 

בפעילות משותפת של חיל האוויר ופיקוד הדרום, בהכוונה מודיעינית של אמ״ן ושב״כ, מטוסי קרב וכלי טיס תקפו בסוף השבוע האחרון יותר מ-100 מטרות טרור ברחבי רצועת עזה. במסגרת התקיפות חוסלו עשרות מחבלים של ארגון הטרור חמאס.

בנוסף, צה"ל תקף מספר נקודות שיגור מהן זוהו חלק מהשיגורים, שחצו לשטח הארץ במהלך סוף השבוע.

טרם התקיפות ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימושים מדויקים, תצפיות מהאוויר ומידע מודיעיני נוסף.

צה״ל ושב״כ ימשיכו לפעול בעוצמה ובנחישות נגד ארגוני הטרור ברצועת עזה.

![Video](https://data.iron-swords.co.il/2025/January/05/https://data.iron-swords.co.il/2025/January/05/14781/14781_media.mp4)
