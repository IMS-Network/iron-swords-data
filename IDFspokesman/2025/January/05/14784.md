## Message 14784

הודעה משותפת לדובר צה"ל, דוברות המשטרה ודוברות שב״כ:

24 נשקים הוחרמו ו-19 מבוקשים נעצרו הלילה ברחבי פיקוד המרכז, מסתערבי מג״ב איו״ש חיסלו מחבל חמוש בחטיבת מנשה

במהלך בידוק שגרתי בכניסה לשכם שבחטיבת שומרון במהלך הלילה, הכוחות עצרו רכב ובתוכו 20 אקדחים ומחסניות, החשודים נעצרו והועברו לחקירת כוחות הביטחון.

כוחות הביטחון פעלו במהלך הלילה לסיכול טרור במספר יעדים בפיקוד המרכז.

בכפר מית'לון שבחטיבת מנשה הכוחות חיסלו מחבל חמוש, החרימו ארבעה נשקים, עשרות אלפי כספי טרור והשמידו מעבדת מטענים.

בחטיבת יהודה ועציון הכוחות עצרו שמונה מבוקשים, באכתבא שבחטיבת מנשה הכוחות עצרו שני מבוקשים ובעקבת ג'באר שבחטיבת הבקעה והעמקים נעצרו שני מבוקשים נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

![Video](14784/14784_media.mp4)
