## Message 7533

הודעה משותפת לדובר צה"ל ולדוברות שב"כ:

צה״ל ושב״כ חיסלו את סגן ראש מחלקת המודיעין של חמאס, שתכנן יחד עם סינוואר את הפשיטה הרצחנית לישראל

מטוסי קרב בהכוונת מידע מודיעיני מדויק של אמ"ן ושב"כ, חיסלו היום את סגן ראש מחלקת המודיעין של חמאס, שאדי בארוד.

במסגרת תפקידו הקודם כראש מחלקת ההתקפה במטה המבצעים של חמאס, בארוד תכנן עם יחיא סינוואר, מנהיג חמאס ברצועת עזה, את תכניות ההתקפה שיצאו לפועל בפשיטה הרצחנית בישראל ב-7 לאוקטובר. בעברו, בארוד שימש גם כמפקד גדוד בגזרת חאן יונס והיה שותף לתכנון מספר פיגועים כנגד אזרחי ישראל.

לאחר מכן, ניהל מספר תפקידים במודיעין הצבאי של חמאס, והיה אחראי לביטחון המידע של הארגון. כמו כן, הוא אחראי על קשרי מודיעין לטובת הארגון.

מצורף תיעוד של התקיפה: https://bit.ly/47886fN

מצורפת תעודת הזהות של סגן ראש מחלקת המודיעין של חמאס, שאדי בארוד שחוסל: https://IDFANC.activetrail.biz/ANC2610283939824

