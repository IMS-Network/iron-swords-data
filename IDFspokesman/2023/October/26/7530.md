## Message 7530

הודעה משותפת לדובר צה"ל ודוברות שב"כ:

צה"ל ושב"כ פועלים כנגד ארגון הטרור חמאס ברחבי יהודה ושומרון

בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון מעל 60 מבוקשים, מתוכם 46 פעילים בארגון הטרור חמאס; מתחילת המלחמה נעצרו כ-1000 מבוקשים

כוחות רבים של צה״ל, שב״כ ומג״ב עצרו מבוקשים החשודים במעורבות בפעילות טרור והחרימו אמצעי לחימה במוקדים רבים ברחבי אוגדת יהודה ושומרון. במסגרת הפעילות הכוחות בגזרה, נעצרו מעל 60 מבוקשים, מתוכם 46 פעילי ארגון הטרור חמאס. 

במבצע חטיבתי באפרים, לוחמי צה"ל, ומג"ב עצרו 13 פעילים של ארגון הטרור חמאס. במקביל, במבצע חטיבתי ביהודה נעצרו גם כן 18 פעילים של חמאס, והוחרמו אמצעי לחימה וחומרי הסתה. במהלך מעצר בכפר עין א-שרייט, שבחטיבת בנימין, הוחרם אקדח.

הכוחות עצרו מבוקש בעיר טובאס שבחטיבת הבקעה והעמקים והחרימו שני נשקים מסוג M-16. בעת יציאת הכוחות מהמעצר התפתחה הפרת סדר אלימה שכללה השלכת מטענים ויידוי אבנים לעבר הכוחות, שהגיבו בירי.

עד כה נעצרו מתחילת המלחמה כ-1000 מבוקשים ברחבי אוגדת יהודה ושומרון וחטיבת הבקעה והעמקים, כ-660 משוייכים לארגון הטרור חמאס

מצורפת תמונות אמצעי הלחימה וחומרי ההסתה שהוחרמו: https://IDFANC.activetrail.biz/ANC26102022353453

