## Message 7538

דובר צה"ל:

״אנחנו יוצאים למלחמה מתוך אהבת המדינה והגנה על המולדת. זו המלחמה שלנו"

מקסדת הלוחם: תיעוד היתקלות של לוחמי חטיבת הנח"ל, בה נפל מפקד הפלוגה הרובאית, רס״ן טל גרושקה ז"ל:

בימים אלו, לוחמי חטיבת הנח״ל נערכים לקראת המשך הלחימה, זאת לאחר שלקחו חלק משמעותי בקרבות בעוטף עזה.  במהלך הקרבות, איבדה החטיבה מפקדים ולוחמים, ביניהם, מפקד החטיבה, אלוף-משנה יהונתן שטיינברג ז"ל. למרות האבדות הקשות, לוחמי החטיבה המשיכו להילחם באומץ ובנחישות. 

בבוקר יום שבת ה-7 באוקטובר הוקפצו לוחמי גדוד 931  ללחימה בעוטף. עם קבלת הידיעות על חדירת מחבלים והאירוע המתפתח בגזרה, חברו הלוחמים לכוחות נוספים בגזרה, ביניהם כח יחידת מגלן ונלחמו יחד. במהלך הקרב, השיבו הלוחמים את השליטה על המוצבים והמשיכו בחיסול מחבלים וטיהור המרחב. 
במהלך קרב שהתפתח בדרכם לכפר עזה, נפל מפקד הפלוגה, רב-סרן טל גרושקה. רב-סרן טל ז"ל קפץ לאירוע יחד עם חייליו ולוחמי יחידת מגלן. באירוע חיסלו מחבלים ופעלו להשבת השליטה בישובים ובמוצבים. 

מצורף תיעוד הלחימה מתוך מצלמת הקסדה של לוחם בגדוד 931: https://bit.ly/3Fzrmak 

מצורף סינק של מפקד גדוד 931, סא״ל עוז: https://bit.ly/49ciHsf
 
מצורף סינק של סגן מ׳, רמ״ד לוחמה ביחידת מגלן, המתאר את הלחימה של לוחמי מגלן ביחד עם הנח״ל, והמשך ההתקפה של היחידה: https://bit.ly/3s5EnFy

מצורפת וויזואליה מאימוני חטיבת הנח"ל בימים האחרונים: https://bit.ly/46I8bqX

