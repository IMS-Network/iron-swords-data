## Message 7158

דובר צה"ל:

בהמשך לחילופי האש מגבול לבנון, מוקדם יותר היום זוהו מספר מחבלים שחצו לשטח ישראל. לוחמי צה"ל ומסוק קרב וכלי טיס הגיעו למקום מיד עם הזיהוי וניהלו איתם חילופי אש, במהלכם חיסלו שניים מהם. במהלך חילופי האש נמלט אחד המחבלים חזרה לשטח לבנון. 
האירוע הסתיים ואין חשש לאירוע ביטחוני נוסף.

בזמן חילופי האש, כלי טיס של צה"ל תקפו שלוש עמדות צבאיות של ארגון הטרור חיזבאללה. שתיים מהן עמדות תצפית והשלישית עמדה המשמשת את כוחות הארגון בחירום.
כמו כן, בוצע ירי ארטילרי במרחב על ידי הכוחות.

צה"ל ערוך לתרחישים בכלל הגזרות, וימשיך להגן על תושבי מדינת ישראל.

