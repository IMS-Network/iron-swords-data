## Message 7163

"חרבות ברזל"

דובר צה"ל:

צה"ל ממשיך לתקוף ברצועת עזה מהים ומהאוויר

כלי טיס של צה"ל תקפו משעות הבוקר מטרות רבות של ארגוני הטרור ברצועת עזה.

בין היתר, כלי הטיס תקפו מבנה המשמש את ארגון הטרור חמאס בחקירות ותשתית מבצעית בשימוש ארגון הטרור הממוקם בתוך מסגד.

בנוסף, נתקף פיר מנהרה תת קרקעית של ארגון הטרור ותשתיות צבאיות בשימוש ארגון הטרור. כלי טיס נוספים של צה"ל תקפו מסגד ובו מפקדה מבצעית של ארגון הטרור חמאס ופיר התקפי שסייע למחבלים בפריצות לישראל. כמו כן, נתקפו מחסני אמצעי לחימה של ארגון הטרור חמאס ברצועה.

כלי טיס נוסף של צה"ל תקף בשעות האחרונות מחסן אמצעי לחימה ובית כינוס של ארגון הטרור הג’יהאד האיסלאמי הפלסטיני ובו מחבלים רבים ברצועה וחיסל שני מחבלים שניסו לברוח מהנקודה.

בנוסף, כלי שיט של צה"ל תקפו מטרות רבות של ארגוני הטרור.
 
מצורף תיעוד מתקיפת חיל האוויר בשעות האחרונות: https://bit.ly/3PS1bAu

מצורפת ויזואליה של תקיפות זרוע הים את מטרות הכוח הימי של חמאס וצילומים מפעילות הזרוע מול חופי עזה בימים האחרונים: https://bit.ly/3ZPluD9

