## Message 7142

דובר צה"ל:

בתום מבצע מעצרים נרחב והחרמת אמצעי לחימה לסיכול טרור וכנגד ארגון הטרור חמאס במרחב אוגדת יהודה ושומרון ובמרחב חטיבת הבקעה והעמקים נעצרו 29 פעילים של ארגון הטרור חמאס

במהלך הלילה ועד שעות הבוקר כוחות רבים של צה"ל ומג״ב פעלו, בהכוונה מודיעינית של שב״כ במוקדים רבים ברחבי אוגדת יהודה ושומרון וחטיבת הבקעה לסיכול טרור ועצרו סה״כ 41 מבוקשים.
בהם, 29 מבוקשים של ארגון הטרור חמאס שנעצרו ב-17 כפרים שונים ברחבי פיקוד המרכז. 

בפעילות למעצר מבוקש מארגון הטרור חמאס בכפר קבלאן, זוהתה פגיעה בחמוש במהלך חילופי ירי. 
בפעילות נוספת למעצר מבוקש מארגון הטרור חמאס בכפר חלחול, הושלכו בקבוקי תבערה לעבר הכוחות, שהגיבו בירי.  

בפעילות למעצר מבוקש מארגון הטרור גא״פ בכפר צוריף התפתחה הפרת סדר אלימה, נחסמו צירים במרחב וחשודים ירו לעבר הכוח. הלוחמים הגיבו בירי. 
בנוסף נעצרו שלושה פעילי גא"פ נוספים ברחבי יהודה ושומרון.

במהלך מעצר בעיזריה, חשודים ידו אבנים והשליכו בקבוקי תבערה לעבר הכוחות, שהגיבו בירי לאוויר. 

בפעילות הלוחמים ברחבי יהודה ושומרון, הוחרמו נשק, אקדח, תחמושת ומטענים. 

אין נפגעים לכוחותינו. צה"ל ימשיך לפעול בעוצמה כנגד ארגון הטרור חמאס.

מצורפות תמונות הנשקים שהוחרמו: https://IDFANC.activetrail.biz/ANC9102302.321

