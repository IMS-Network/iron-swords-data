## Message 7313

הודעה משותפת לדובר צה"ל ודוברות שב"כ:

צה"ל ושב"כ חיסלו את מפקד כוח נח'בה בגדוד דרום חאן יונס של חמאס, שהיה אחראי על הפשיטה הרצחנית בקיבוצים נירים וניר עוז; כחלק מהתקיפות הנרחבות ברצועת עזה של בכירים ותשתיות צבאיות

מטוסי קרב של צה"ל, בהכוונה מודיעינית של שב"כ, חיסלו אמש ברצועת עזה את בילל אל קדרה, מפקד כוח נח׳בה בגדוד דרום חאן יונס של ארגון הטרור חמאס, שהיה אחראי על הפשיטה הרצחנית בקיבוצים נירים וניר עוז. בנוסף, חוסלו פעילים נוספים בארגון הטרור חמאס וכן בג'יהאד האסלאמי הפלסטיני.

במהלך הלילה צה"ל תקף מעל מאה מטרות צבאיות בשכונות זיתון, חאן יונס ובמערב ג'בליא, לצד מטרות הפוגעות ביכולותיו של ארגון הטרור חמאס כגון מפקדות ומתחמים צבאיים, עשרות משגרים, עמדות נ"ט ועמדות תצפית. כמו כן, הושמדו מפקדות צבאיות של ארגון הטרור הג'יהאד האסלאמי הפלסטיני.

בנוסף, צה"ל השמיד מספר תשתיות טרור של מנגנוני הביטחון השייכות לארגון הטרור חמאס ומהוות חלק ממערך המשילות של הארגון, הן בשגרה והן בחירום. רבים מהמשתייכים לתשתיות אלו משתתפים באופן פעיל בלחימה נגד צה"ל.

מצורף תיעוד מחיסולו של מפקד כוח נח'בה בגדוד דרום חאן יונס של ארגון הטרור חמאס, בילל אל קדרה:  https://bit.ly/3FhGJEj;

