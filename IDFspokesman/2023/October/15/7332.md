## Message 7332

דובר צה"ל:

חוברות הפעלה למחבלי חמאס, תוכניות מבצעיות, טלפונים לווינים; דרכי קשר ומספרים מוצפנים של ארגון הטרור; נחשפת חקירת שלל החמאס בידי אגף המודיעין

עד כה, נאספו ביחידת האמש"ט (איסוף מסמכים ושלל טכני) וביחידת יהל"ם מאות מסמכים ותעודות, מאות מכשירי סלולר, אמצעי קשר ומצלמות והופצו עשרות ידיעות מודיעיניות לכלל הכוחות

החל מיום שבת בבוקר, התייצבו אנשי היחידה במילואים במפקדת 8200 בגלילות לפתיחת מכלול חקר, ניתוח וחקירה. השלל כולו; אמל״ח, מסמכים, טלפונים ניידים ותעודות מגיע לשיקוף וסילוק פצצות ביהל״ם.

בין המסמכים נמצאו פקודות תקיפה מפורטות על קיבוצי עוטף רצועת עזה, הממחישות ומדגישות את התכנון של חמאס למתקפת טרור וזוועות כלפי אזרחים וחיילים כאחד.

בנוסף, נמצאה חוברת ופירוט סד״כ הכוחות שלקחו חלק במסגרת מתקפת הטרור. פעולות התיאום, שלבי המתקפה ומילות הקוד. סעיף אחד מתאר את הטיפול וההחזקה של בני ערובה ביישובי העוטף.  

כוח מגדוד 202 מצא על גופת מחבל חמאס בשטח ישראל תוכנית מפורטת של מתקפת הטרור על קיבוץ עלומים, הוכחה נוספת לתכנון הפשיטה המחרידה על אזרחי ישראל שהוביל ארגון הטרור. 

יחידת האמש״ט (איסוף מסמכים ושלל טכני) באמ״ן מרכזת את מחקר השלל של ארגון הטרור חמאס במלחמה. שם, מופרד האמל״ח מהמסמכים והחומרים הרגישים והם עוברים לטיפול יחידת האמש״ט.

במכלול, ממויינים ומקוטלגים החומרים, מתורגמים ומופצים לכלל יחידות המחקר, האיסוף והשטח באמ״ן.

היחידה מורכבת מאנשי סדיר ומילואים שמטרתם לדלות פרטי מידע קריטיים משלל שנתפס על ידי כלל הכוחות בשטח הלחימה ולהציפם למאגר המידע והידע המודיעיני.

עם תחילת הלחימה, לוחמי יחידת העילית יהל"ם של חיל ההנדסה הקרבית לקחו חלק במאמץ לזיהוי אמצעי לחימה בכלל יישובי העוטף אשר היו רוויים באמל״ח, מטענים, תחמושות, רימונים ועוד. 

בטרם כניסת כוחות זק״א נדרש לזכות ולוודא שהמרחב בטוח ולא ממולכד - עבודה שנעשתה בכל מוצב ויישוב על ידי לוחמי סילוק הפצצות של יחידת יהל״ם, בסדיר ובמילואים. 

כלל הציוד שנאסף בשטח נאסף וזוכה על ידי כוחות יחידת יהל״ם בשטח.
הכוחות הפרידו בין כלל האמל״ח והמטענים שנמצאו בשטח לעזרי מודיעין, פלאפונים ומכשירי קשר, אלו זוכו באופן מלא על ידי לוחמי סילוק פצצות והועברו להמשך מחקר ופענוח.

היחידה המבצעית של חיל ההנדסה פועלת ימים ולילות למען שמירה על ביטחון התושבים ותמשיך לקחת חלק במאמץ המלחמתי לשמור על אזרחי ישראל.

מצורפות תמונות בנושא: https://did.li/q6waa

