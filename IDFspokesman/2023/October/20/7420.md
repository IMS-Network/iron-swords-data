## Message 7420

הודעה משותפת לדובר צה"ל לדוברות שב"כ:

צה"ל תקף במהלך הלילה מעל מאה מטרות מבצעיות של ארגוני הטרור ברצועת עזה; חוסל מחבל שהשתתף בפשיטות הרצחניות בעוטף עזה

מטוסי קרב תקפו במהלך הלילה מעל מאה מטרות מבצעיות של ארגוני הטרור ברצועת עזה, והשמידו פירי מנהרות, מחסני אמצעי לחימה ועשרות מפקדות מבצעיות. 

במהלך התקיפות חוסל על ידי צה"ל ושב"כ מחבל שהיה בכוח הימי של ארגון הטרור חמאס, המחבל לקח חלק בפעולות הטרור הרצחניות בעוטף עזה. כמו כן, בתקיפה ממוקדת סוכלה חוליית מחבלים המשויכת לכוח האווירי של ארגון הטרור שתכננה לשגר טילים לעבר כלי טיס.

במסגרת התקיפות, הושמדו תשתיות טרור ואמצעי לחימה שמוקמו במסגד בשכונת ג'בליא, ששימש בין היתר כעמדת תצפית וכשטח כינוס של מחבלים המשויכים לארגון הטרור חמאס.

מצורף תיעוד מתקיפות צה"ל במהלך הלילה: https://bit.ly/46CAF5q

