## Message 7423

הודעה משותפת לדובר צה"ל, דוברות שב"כ ודוברות משטרת ישראל/מג"ב:

מעל ל-20 מבוקשים נעצרו ומעל ל-12 מחבלים חוסלו, הסתיים המבצע הנרחב לסיכול טרור במחנה הפליטים נור א-שמס ; במהלך הלילה הרסו כוחותנו את דירת אחד המחבלים, פעיל חמאס שביצע את פיגוע הירי בתחנת הדלק בעלי

בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון 60 מבוקשים, מתוכם 47 פעילים של ארגון הטרור חמאס

במבצע נרחב שנמשך מעל 24 שעות לסיכול טרור במחנה הפליטים נור א- שמס שבעיר טול כרם בחטיבת מנשה, פעלה חטיבת כפיר יחד עם דובדבן, ימ"ס ומג"ב בהכוונה מודיענית מדויקת של שב״כ. 
במהלך חילופי האש במבצע נפל רס"ר מקסים רז'ינקוב ז"ל, לוחם בשירות מילואים ביחידת המסתערבים של מג"ב איו"ש.

הכוחות עיכבו ותחקרו עשרות חשודים שמתוכם נעצרו מעל 20 מבוקשים החשודים במעורבות בפעילות טרור.
הכוחות איתרו והשמידו מספר מעבדות מטענים, חשפו עשרות מטענים על הצירים שהיו מוכנים לפגיעה בכוחותנו והרגו מעל ל-12 מחבלים. 

בנוסף, כלי טיס תקף חוליית מחבלים חמושה ופגע בה.

במהלך המבצע לוחמי יחידת דובדבן איתרו רכב תופת ובו מספר מטענים וציוד צבאי, הכוחות השמידו את הרכב. 
כמו כן, סיירת חרוב נתקלה במחבל והרגה אותו. בתום חילופי אש, הלוחמים החרימו רובה מסוג קרלו שבו השתמש המחבל.

בנוסף, כוחות הנדסה חשפו את קירות בניין המפקדה של מבוקשי המחנה ומנעו מהם להסתתר שם, ניטרלו מטענים שהיו במרחב וסיכנו את הכוחות.

במהלך הלילה כוחות הביטחון הרסו בכפר עוריף שבשומרון את דירת המחבל חאלד סבאח, שמזוהה כפעיל בארגון הטרור חמאס וביצע את פיגוע הירי בתחנת הדלק בעלי, בו נרצחו מספר אזרחים ישראלים ונפצעו נוספים.

כמו כן, כוחות רבים של צה"ל, שב״כ ומג"ב פעלו במוקדים רבים ברחבי אוגדת יהודה ושומרון לסיכול טרור הלילה, ועצרו 60 מבוקשים החשודים במעורבות בפעילות טרור והחרימו אמצעי לחימה רבים. 40 מהם פעילים בארגון הטרור חמאס.

עד כה נעצרו מתחילת המלחמה 584 מבוקשים ברחבי אוגדת יהודה ושומרון וחטיבת הבקעה והעמקים, למעלה מ-375 משוייכים לארגון הטרור חמאס. מעל 50 אמצעי לחימה הוחרמו על ידי כוחות הביטחון.

מצורף תיעוד של כוחות צה"ל וממצלמות הקסדה של דובדבן ממבצע נרחב לסיכול טרור במחנה הפליטים נור א-שמס: https://bit.ly/3rRCCvN

מצורף תיעוד של איתור והשמדת מעבדת מטענים: https://bit.ly/3tD5JDA

מצורפות תמונות המטענים המאולתרים שהוחרמו במעבדות ובצירים: https://IDFANC.activetrail.biz/ANC201020239679

מצורפות תמונות מרכב תופת שהושמד בו נמצאו מטענים וציוד צבאי: https://IDFANC.activetrail.biz/ANC2010202398593

מצורף תיעוד מהריסת דירתו של פעיל חמאס בכפר עוריף שביצע את פיגוע הירי בתחנת הדלק בעלי: https://bit.ly/3tJXSEk

