## Message 7039

דובר צה"ל:

לוחמי צה"ל, שב"כ ומג"ב פעלו הלילה למעצר עשרה מבוקשים ברחבי יהודה ושומרון והחרימו אמצעי לחימה רבים

בכפרים יעבד ועסכר עצרו הלוחמים שני מבוקשים. בעיר שכם נעצר מבוקש נוסף, במהלך הפעילות חשודים ירו לעבר הכוח. בפעילות בעיר ג'נין עצרו הלוחמים שני מבוקשים, איתרו והחרימו נשק מסוג M-16. בפעילות במחנה הפליטים ג'ילזון עצרו הכוחות מבוקש, במהלך הפעילות התפתחה הפרת סדר אלימה, הכוחות הגיבו באמצעים לפיזור הפגנות.בכפר חירבאת אל אשקר עצרו הלוחמים שני מבוקשים, איתרו והחרימו נשק ציידים, רימונים מאולתרים, תחמושת וציוד צבאי.
בפעילות אתמול (א') בשעות הערב בכפר חיזמא עצרו מסתערבי מג״ב ירושלים שני מבוקשים, איתרו והחרימו שלושה אקדחים, שלוש מחסניות וסכין. במהלך הפעילות התפתחה הפרת סדר אלימה במרחב, הכוחות הגיבו באמצעים לפיזור הפגנות. 
המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

