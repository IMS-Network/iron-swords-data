## Message 7512

דובר צה"ל:

דובר צה״ל חושף בראיון ברשת הטלוויזיה האמריקאית CBS פתק שנמצא על גופת מחבל מארגון הטרור חמאס המעודד לביצוע טבח חסר רחמים

במסגרת פעילות לזיכוי וטיהור מרחב העוטף, נמצא פתק בכתב יד שנמסר למחבלים טרם יציאתם. מתוך דברי פיקוד החמאס עולה ציווי לרצח יהודים, מילות עידוד ודרבון לבצע טבח חסר רחמים תוך קבלת השראה ממפקדים בהיסטוריה המוסלמית שהפכו לסמל לג'יהאד. המחבלים מדורבנים לערוף ראשים, לעקור לבבות וכבדים, ולהתחקות אחר מעשי רצח של מנהיגי עבר מוסלמים שטבחו בגברים, מכרו לעבדות נשים וילדים ובזזו ערים.

מצורף לינק לחלק מהראיון בו חשף דובר צה״ל, תת-אלוף דניאל הגרי, את הפתק שנמצא על גופת מחבל ארגון הטרור חמאס: https://hafatzot.digital.idf.il/media/3k5hqrx2/i_241023_1635_01_1.mp4

מצורף הפתק שנמצא על גופת מחבל ארגון הטרור חמאס: https://did.li/KEICN

