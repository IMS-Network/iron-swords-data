## Message 7519

הודעה משותפת לדובר צה"ל ודוברות שב"כ:

צה"ל ושב"כ פועלים כנגד ארגון הטרור חמאס ברחבי יהודה ושומרון; מתחילת המלחמה נעצרו מעל 930 מבוקשים ברחבי אוגדת יהודה ושומרון וחטיבת הבקעה והעמקים, כ-608 משוייכים לארגון הטרור חמאס.

בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון וחטיבת הבקעה והעמקים 68 מבוקשים, מתוכם 58 פעילים של ארגון הטרור חמאס; גם הלילה נערכו מבצעים חטיבתיים לסיכול טרור

כוחות רבים של צה״ל, שב״כ ומג״ב פעלו הלילה במוקדים רבים ברחבי אוגדת יהודה ושומרון וחטיבת הבקעה והעמקים לסיכול טרור ועצרו 68 מבוקשים החשודים במעורבות בפעילות טרור. 58 מהם פעילים בארגון הטרור חמאס. 

במבצע מעצרים נרחב במחנה הפליטים קלנדיה שבבנימין עצרו הלוחמים 14 מבוקשים, כ-10 מהם פעילי חמאס. הכוחות איתרו ברחבי המחנה אקדח ותחמושת. במהלך הפעילות התפתחו הפרות סדר במספר מוקדים, במהלכן חשודים השליכו צמיגים בוערים, בלוקים ומטענים, וירו לעבר הכוחות שהגיבו באמצעים לפיזור הפגנות ובירי. זוהו פגיעות.

סיירת חרוב, ימ״ס איו״ש ומג"ב פעלו בהכוונת השב"כ במרחב ואדי ברוקין שבחטיבת מנשה ועצרו שני פעילי חמאס בכירים, עטא גבאלי ומחמוד קצראוי. הכוחות ירו לעבר חמושים וזיהו פגיעות. במהלך פעילות במחנה הפליטים ג'נין חמושים ירו והשליכו מטענים לעבר כוחותינו, כלי טיס מאויש מרחוק תקף את המחבלים להסרת הסכנה. זוהו פגיעות. אין נפגעים לכוחותינו.

כמו כן, כוחות צה"ל פעלו ברחבי העיר שכם שבחטיבת שומרון ועצרו שישה פעילי חמאס והחרימו אמצעי לחימה.

מצורף תיעוד מחיסול החמושים בפעילות בג'נין: https://bit.ly/3MgxV5p

מצורפות תמונות של אמצעי הלחימה שהוחרמו במהלך הלילה: https://IDFANC.activetrail.biz/ANC25102023.02145

