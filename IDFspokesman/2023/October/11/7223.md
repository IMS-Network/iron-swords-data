## Message 7223

"חרבות ברזל"

דובר צה"ל:

מאמצי תיקון ואיטום גדר המערכת במרחב רצועת עזה

בימים האחרונים משלימים כוחות ההנדסה במרחב אוגדת עזה את מאמצי תיקון ואיטום הפירצות, לצד סילוק וזיכוי המטענים אשר הוטמנו לאורך הגדר בגבול הרצועה. בימים הקרובים צפויות עבודות נוספות על הגדר.

במסגרת המאמץ ההנדסי השתתפו כ-4 פלוגות לוחמים על גבי 30 כלי צמ״ה וכלים הנדסיים כבדים נוספים, לצד כוחות טנקים הפרוסים לאורך הגדר.  

במקביל למאמץ תיקון ואיטום הגדרות, כלי טיס של חיל האוויר, ביניהם מסוקי קרב וכלי טיס מאויישים מרחוק, מספקים מעטפת הגנה לכוחות וסורקים במרחב כדי להבטיח ביטחון לכוחות הלוחמים ולתושבי העוטף.

כוחות ההנדסה של אוגדת עזה ימשיכו לפעול ככל שיידרש על מנת להבטיח הגנה מירבית לתושבי הדרום.

מצורף סינק של קצין ההנדסה של אוגדת עזה, סגן-אלוף י׳: https://bit.ly/3PUpX3b

מצורף תיעוד מעבודות איטום הגדר: https://bit.ly/3LSPdFC

מצורף תיעוד מחיסול על הגדר של מחבל שניסה לחדור לשטח ישראל: https://bit.ly/3toOSnL

מצורפות תמונות מזיכוי כלי הנשק והמטענים במרחב הגדר: https://IDFANC.activetrail.biz/ANC04040

