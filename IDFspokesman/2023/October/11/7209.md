## Message 7209

״חרבות ברזל״

דובר צה"ל:

בשעות הבוקר המוקדמות הושלם גל תקיפה שלישי בבית חאנון; במהלך היממה האחרונה נתקפו מאות יעדי טרור המרכזים אמצעי ייצור וניהול לחימה של ארגון הטרור חמאס

עשרות מטוסי קרב תקפו במהלך הלילה מעל ל-80 מטרות ברחבי בית חאנון. בין היתר, המטוסים תקפו שני סניפי בנק המשמשים את ארגון הטרור חמאס למימון טרור ברצועה, מנהרת טרור תת קרקעית בשטח הרצועה ושתי מפקדות מבצעיות ששימשו את ארגון הטרור חמאס להכוונת טרור למדינת ישראל.

כמו כן, צה"ל תקף שני מתחמים צבאיים של ארגון הטרור חמאס במרחב הרצועה אשר משמשים את הארגון לאימונים, ייצור ואחסון אמצעי לחימה.
באחד המתחמים הושמדה מפקדה של מפקד החטיבה הצפונית בארגון הטרור חמאס. 

תשתית צבאית נתקפה בבית פעיל במערך הימי של ארגון הטרור חמאס, בו היה מחסן אמצעי לחימה אשר שימשו את ארגון הטרור ונתקפה מפקדה מבצעית אשר שימשה את הכוח הרקטי של ארגון הטרור הג'יהאד האסלאמי הפסלטיני.

בנוסף תקפו מטוסי קרב שתי תשתיות טרור במרחב הרצועה, ביניהן תשתית בשימוש לואי קפישה, אסיר לשעבר ובכיר במטה הגדה של ארגון הטרור חמאס. הפעיל עסק רבות בהכוונת טרור לעבר מדינת ישראל, ותשתית טרור בשימוש הגא"פ אשר ממוקמת במסגד ומשמשת לאחסון אמצעי לחימה וכינוס פעילים.

מצורף תיעוד בנושא תקיפות צה"ל מהיממה האחרונה: https://bit.ly/3PPiMck

