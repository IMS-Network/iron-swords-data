## Message 7300

דובר צה"ל:

כוחות צה״ל נערכים להרחבת ההתקפה

לוחמי צה"ל ניהלו בימים האחרונים קרבות אל מול מחבלים ביישובים ובמוצבים השונים ברחבי עוטף עזה. 

הלוחמים פעלו באומץ לב ובנחישות, על מנת להשיב את השליטה ביישובים ובמוצבים ותפסו אמצעי לחימה רבים שהיו ברשות המחבלים, תוך פינוי פצועים שנפגעו.

כעת, כוחות צה"ל, בגיבוי מאמץ לוגיסטי נרחב ובהשלמת גיוס מילואים של מאות אלפי משרתים, נערכים למימוש מנעד רחב של תכניות אופרטיביות התקפיות אשר כוללות בין היתר תקיפה משולבת ומתואמת מהאוויר, מהים ומהיבשה.

במקביל, זרוע היבשה ואגף הטכנולוגיה והלוגיסטיקה פועל כעת להכנת כוחות צה"ל להרחבת הלחימה. כחלק מההיערכות הלוגיסטית, האגף הקים מרכזי לוגיסטיקה קדמיים (מל"ן) במטרה לאפשר לכוחות הלוחמים להצטייד במהירות ובאופן מותאם לצרכיהם. בימים האחרונים הועברו הכלים הנדרשים ללחימה לריכוזי הכוחות, ובשלב זה היחידות השונות של אגף הטכנולוגיה והלוגיסטיקה עמלים על השלמת כשירותם של הכלים וציודם באמצעי לחימה מתקדמים, בהתאם לצורך.

גדודי וחיילי צה"ל פרוסים בכל רחבי הארץ וערוכים להעלות את המוכנות לקראת השלבים הבאים של המלחמה - בדגש על פעולת יבשה משמעותית.

מצורף סרטון של מוכנות כוחות צה"ל בגזרה הדרומית: https://bit.ly/3QhYda4

מצורף סרטון של מפקד זרוע היבשה, אלוף תמיר ידעי, בהערכות הכוחות לתמרון: https://bit.ly/48Woty3

מצורפות תמונות בנושא: https://did.li/gLlIw

מצורף סינק של מפקד חטיבה 401, אלוף-משנה בני אהרון: https://bit.ly/3FeWyvs

