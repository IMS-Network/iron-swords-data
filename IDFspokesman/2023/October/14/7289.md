## Message 7289

דובר צה"ל:

"מסתכלים רק קדימה - להגנה ולהתקפה, עד הניצחון"

מדברי מפקד אוגדת עזה, תת-אלוף אבי רוזנפלד: ״בשבת בבוקר התעוררנו כולם בהפתעה גדולה מאוד להתקפה אכזרית ביותר של ארגון הטרור חמאס. לא ידענו עליה, הופתענו ממנה.

יהיה עוד הרבה זמן לתחקר ולהסתכל אחורה על מה קרה כאן.

כל המדינה מסתכלת עלינו וסומכת עלינו, אין אחרים במקומינו, ומפה אנחנו הולכים קדימה. 

מי שחזה במראות הקשים האלה, הבלתי נתפסים בשבת - יזכה גם לראות את הניצחון הגדול של צה״ל ומדינת ישראל על החמאס.

אני יודע שאיתכם, אין משימה ואין אתגר שלא נוכל לעמוד בו.

אנחנו בעת הזאת מרכינים את הראש על האובדן הקשה של חברינו הרבים, בעוטף, בצה״ל, באוגדת עזה, שנפלו במתקפת הפתע השפלה הזאת. מרכינים את הראש, אבל לא מורידים את הראש. הראש שלנו למעלה, אנחנו גאים במדינה שלנו, נגן עליה ונעשה הכל להגן. מסתכלים רק קדימה - להגנה ולהתקפה, עד הניצחון, עד שנרסק ונשבור את החמאס.״

*מצורף סרטון מדבריו של מפקד אוגדת עזה, תת-אלוף אבי רוזנפלד:* https://bit.ly/48PN33r

