## Message 7309

דובר צה"ל:

צה"ל ממשיך לתקוף מטרות ברחבי רצועת עזה: חוסלו מחבלים שזוהו יוצאים מפיר מנהרה בשטח עזה

צה"ל המשיך לאורך שעות היום לתקוף בעוצמה מטרות צבאיות של ארגון הטרור חמאס, בדגש על השכונות ג'בליה, זייתון, אל-פורקן ובית חאנון. בין המטרות שנתקפו חוסלו פעילים של ארגון הטרור והושמדו מפקדות צבאיות ועשרות משגרי מרגמות. בשעות הערב, מסוק קרב איתר בניין שבו שהו מספר מחבלים, תקף וחיסל אותם. 

כמו כן, צה"ל זיהה בשעות הצהריים מספר פעילי חמאס יוצאים מפיר מנהרה בשטח עזה. כלי טיס של צה"ל חיסל את המחבלים ותקף את תוואי המנהרה שממנו יצאו המחבלים.

צה"ל ממשיך בכל עת לרדוף אחר מחבלי חמאס ולהלום בעוצמה בארגון הטרור.

מצורף תיעוד מתקיפות צה"ל ברצועת עזה: https://bit.ly/3M2lOJ0

