## Message 7092

"חרבות ברזל"

דובר צה"ל:

צה״ל תקף שני מבנים רבי קומות של ארגון הטרור חמאס ברצועת עזה

מטוסי קרב תקפו מוקדם יותר היום שני מבנים רבי קומות אשר שימשו את בכירי ארגון הטרור חמאס לביצוע פעולות טרור.
אחד מהבניינים מכונה בניין ״פלסטין״, ובו נמצאים משרדים של מספר יחידות ומערכים בארגון הטרור חמאס המשמשים להכוונת טרור, בינהם תשתיות של מטה המודיעין, מטה הייצור ומשרדים של בכירים בהנהגת חמאס.

כמו כן, הותקף בניין ובו משרדים אשר שימשו את הביטחון הכללי של ארגון הטרור חמאס ברצועת עזה.

התשתיות הצבאיות ממוקמות בבניינים רבי קומות, דבר המוכיח פעם נוספת כיצד ארגון הטרור חמאס ממקם במכוון את נכסיו בלב האוכלוסייה האזרחית.

תקיפות אלה מצטרפות לשני מבנים רבי קומות שהותקפו מוקדם יותר היום (ש׳), כאשר בסך הכל הותקפו ארבע מטרות בעלות ערך רב לארגון הטרור.

מצורפים תצלומי אוויר של ארבעת הבניינים רבי הקומות שהותקפו במהלך היום (ש'):
https://IDFANC.activetrail.biz/ANC07102023.156165156

