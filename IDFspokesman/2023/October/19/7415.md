## Message 7415

דובר צה"ל:

״כל נפשי ומוחי בעשייה הזו, יחד עם מאות אנשים. לא נעצור לרגע, עד שנמצא כל דרך להשיב את היקרים לנו״

מתחילת המלחמה, הוקם מערך מודיעיני לאיתור חטופים ונעדרים שנמצאים בשבי ארגון הטרור החמאס. עם הקמתו, הגיעו למערך עשרות צוותים, הכוללים אנשי מודיעין, טכנולוגיה וגופי ביטחון, אשר יחד פועלים כל העת על מנת לייצר תמונת מצב מדויקת ככל הניתן בנוגע למצבם של מנותקי הקשר. 

המערך המודיעיני מורכב גם ממאות אנשי מילואים ומתנדבים, בהם בכירים מתעשיית ההייטק הישראלית. יחד הוטמעו פה מערכות טכנולוגיות חדשות שפותחו למאמץ ייעודי זה. 

סוגיית החטופים והנעדרים היא משימה לאומית, והחזרתם הביתה היא משימה ראשונה במעלה עבור צה״ל כולו. צה״ל יקפיד להמשיך ללוות את המשפחות, ולעדכן אותן ואת הציבור באופן שוטף, ולספק תמונה מדויקת ככל הניתן.

מצורפים דבריו של מפקד המערך המודיעיני לאיתור החטופים והנעדרים, האלוף (מיל׳) ניצן אלון: https://bit.ly/48XjbCn

