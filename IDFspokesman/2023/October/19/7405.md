## Message 7405

דובר צה"ל:

חייל יקבל אפוד קרמי אל מול המשימה אליה הוא נדרש ובהתאם לצורך המבצעי - אלפי אפודים קרמיים נוספים הגיעו בימים האחרונים לכוחות בשטח

בימים האחרונים הגיעו עשרות אלפי לוחות קרמיים לכוחות בשטח. בימים הקרובים ההצטיידות תימשך. אגף הטכנולוגיה והלוגיסטיקה, זרוע היבשה, ומשרד הביטחון פועלים מפרוץ המלחמה להרחבת ולהאצת הרכש למיגון אישי ללוחמים. 

הלוחות שהגיעו, נבדקים מדגמית על ידי ניסויי ירי ונבחנים בהתאמתם לפי משקל ומבנה, כך שיהיו מותאמים ובטוחים ללחימה. לאחר מכן עוברים הלוחות תהליך של הרכבה לאפודים ובסיומו מתבצעת בקרת איכות. אם האפוד נמצא תקין הוא מופץ לכוחות הלוחמים בשטח. עד כה נופקו ליחידות הקצה למעלה מ-9,000 אפודים קרמיים. נדגיש כי האפודים הקרמיים מיועדים בראשונה לכוחות הלוחמים שישתתפו בתמרון, ומסופקים לשטח על פי תקני בניין הכוח וסדרי עדיפויות בהפעלת הכוח.

מדברי מפקד מרכז ההספקה המטכ"לי, תת-אלוף שגיב שרביט: "חייל שצריך למשימה שלו אפוד קרמי, יקבל אפוד קרמי. זה לא אומר שכל חייל שרוצה אפוד קרמי, יהיה לו. הכל בהתאם למשימה, והכל בהתאם להגדרה של הגזרה הרלוונטית והגדרת המפקדים בשטח. 

פתחנו ליין הרכבת אפודים קרמיים, ואנחנו קולטים מדי יום אלפי אפודים היישר משדה התעופה, שמגיעים לאחד מבסיסי המרה"ס, שם אנחנו מרכיבים אותם – והם יגיעו לאן שנדרש".

מצורף סינק של מפקד מרכז ההספקה המטכ"לי, תת-אלוף שגיב שרביט: https://bit.ly/3M8Pepb

מצורף תיעוד מתהליך הרכבת האפודים הקרמיים: https://bit.ly/40hVtNn

לכתבה המלאה:

https://www.idf.il/136820

