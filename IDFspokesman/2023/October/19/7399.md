## Message 7399

צה"ל השמיד תשתיות טרור ברצועת עזה וחיסל בהכוונת שב"כ בכירים ופעילים מארגוני הטרור השונים, ביניהם ראש הזרוע הצבאית של "ועדות ההתנגדות העממית" ברפיח

צה״ל ממשיך לתקוף כל העת ברחבי רצועת עזה. במהלך היממה האחרונה צה"ל, בהכוונת שב"כ, השמיד מאות תשתיות טרור של חמאס, מתוכן עשרות שנתקפו בשכונת ס'געיה. מאות תשתיות הטרור שהותקפו כוללות עמדות שיגור טילי נ"ט, פירי מנהרות, תשתיות מודיעין, חמ"לים מבצעיים ומפקדות נוספות. לצד זאת, הותקפו עשרות עמדות שיגור טילי מרגמות שרובן הושמדו באופן מיידי לאחר ששיגרו לעבר ישראל.

במהלך הלחימה, חוסלו שורת פעילים המשתייכים לכוח הנח'בה של חמאס, שהוביל את הפשיטה האכזרית ליישובי עוטף עזה - ומעל לעשרה מחבלים חוסלו בתקיפה ממוקדת של מטוסי קרב. 

מטוסי קרב של צה״ל, בהכוונת מידע מודיעיני של שב"כ, חיסלו את ראש הזרוע הצבאית של ארגון הטרור "ועדות ההתנגדות העממית" ברפיח, ראפת חרב חסין אבו הלאל. 

מצורף תיעוד מתקיפות צה"ל: https://bit.ly/46NgUIc

