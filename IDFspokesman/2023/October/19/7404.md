## Message 7404

דובר צה"ל:

צה"ל ושב"כ פועלים כנגד ארגון הטרור חמאס ברחבי יהודה ושומרון

בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון מעל 80 מבוקשים, מתוכם 63 פעילים של ארגון הטרור חמאס; הכוחות הרסו בית מחבל מארגון הטרור חמאס בכפר קיביא ועצרו מבוקשים רבים במחנה הפליטים נור א-שמס

כוחות רבים של צה"ל, שב״כ ומג"ב פעלו במוקדים רבים ברחבי אוגדת יהודה ושומרון לסיכול טרור הלילה, ועצרו מעל 80 מבוקשים החשודים במעורבות בפעילות טרור ואמצעי לחימה רבים. 63 מהם פעילים בארגון הטרור חמאס.

כמו כן, כוחות הביטחון פעלו הלילה במבצע חטיבתי לסיכול טרור במחנה הפליטים נור א-שמס שבחטיבת מנשה. הכוחות עצרו עד כה חמישה מבוקשים והם ממשיכים לפעול כעת במחנה הפליטים ולסכל טרור.

בנוסף, כוחות הביטחון פעלו הלילה בכפר קיבא שבאפרים להריסת בית המחבל אחמדיאסין גידאן, שמזוהה כפעיל בארגון הטרור חמאס וביצע את פיגוע הירי סמוך לקדומים, בו נפל סמ"ר שילה יוסף אמיר ז"ל. במהלך הפעילות, חשודים יידו אבנים לעבר הכוחות, שהגיבו באמצעים לפיזור הפגנות. בעת תנועת הכוחות להריסת הבית, התפתחה בכפר בודרוס הפרת סדר אלימה בה כ-20 חשודים השליכו בקבוקי תבערה וחפצים לעבר הכוחות. בנוסף, החשודים חסמו כבישים בעזרת פחים וצמיגים בוערים, הכוח הגיב בירי וזוהתה פגיעה.

עד כה נעצרו מתחילת המלחמה 524 מבוקשים ברחבי אוגדת יהודה ושומרון וחטיבת הבקעה והעמקים, למעלה מ-330 משויכים לארגון הטרור חמאס. הוחרמו עד כה מעל 50 אמצעי לחימה.

מצורף תיעוד מפעילות הריסת בית המחבל: https://bit.ly/400mTXI

מצורפות תמונות בנושא: https://IDFANC.activetrail.biz/ANC1910202395893

