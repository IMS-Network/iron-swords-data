## Message 7406

דובר צה״ל:

סיכול מחבלים, השמדת משגרי רקטות ותקיפת כ-800 מטרות: מערך כלי הטיס המאוישים מרחוק נלחם בעזה

החל מיומה הראשון של הלחימה, מערך הכטמ״ם פועל לסיכול פעולות הטרור של החמאס, ותוקף מחבלים, אמצעי לחימה ותשתיות מבצעיות של ארגון הטרור. המערך הצליח לפגוע גם במשגרי רקטות שירו לעבר העורך הישראלי בזמן אמת. 
המערך מוכן לתמוך ולסייע לכוחות היבשה בפעולות ההגנה וההתקפה, ולספק להם הן תמונה אווירית והן יכולת סיוע אש בעת הצורך. 

מב״ס פלמחים, תא״ל עומרי דור: ״מרגע הישמע הסירנה הראשונה, כלל אנשי הבסיס בלי יוצא מן הכלל, סדיר ומילואים כאחד, עובדים סביב השעון ומגנים מפני כלל האיומים המוכוונים כנגד ישראל. במהלך הימים האחרונים, מערך הכטמ״ם, בשיתוף פעולה עם כוחות נוספים, סיכלו מאות מחבלים, מנעו ניסיונות חדירה לשטחנו ותקפו מטרות אויב. המערך פועל בקצב גבוה, תוך חתירה למגע ובקשר ישיר של המפעילים עם הכוחות הנלחמים בשטח. נמשיך לעשות כל שביכולתנו על מנת לשמור על ביטחון מדינת ישראל ואזרחיה״.

מצורף תיעוד מתקיפת מחבלים ע״י כטמ״ם בשטח רצועת עזה מהימים האחרונים:https://bit.ly/3S6YP3s

מצורף תיעוד מתקיפת משגר שירה רקטות לעבר שטח ישראל על ידי כטמ״ם מהימים האחרונים:https://bit.ly/3QkkeoE

