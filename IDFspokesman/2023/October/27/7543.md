## Message 7543

הודעה משותפת לדובר צה״ל ודוברות שב״כ:

צה״ל ושב״כ חיסלו הלילה את מפקד גדוד מערב חאן יונס; כוחות צה"ל תקפו מעל ל-250 מטרות טרור של חמאס ברצועת עזה

צה״ל ושב"כ חיסלו הלילה את מדחת מבאשר, מפקד גדוד מערב חאן יונס בארגון הטרור חמאס. מדחת לקח חלק בפיגועי צליפה ומטענים גדולים לעבר כוחות צה״ל ולעבר יישובי ישראל. 

כמו כן, ביממה האחרונה צה״ל תקף מעל ל-250 מטרות של ארגון הטרור חמאס ברצועת עזה, ביניהן, מנהרות טרור, עשרות מחבלים, מפקדות מבצעיות ועמדות שיגור של ארגון הטרור חמאס באמצעות מטוסי קרב.

במהלך הלילה, כלי טיס מסוג "דוהר שמיים" נפל ברצועת עזה כתוצאה מתקלה טכנית. אין חשש לדלף מידע והאירוע מתוחקר.

מצורף תיעוד מתקיפות צה"ל ברצועת עזה הלילה: https://bit.ly/3tReXw4

