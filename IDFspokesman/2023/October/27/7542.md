## Message 7542

דובר צה"ל:

צה"ל ושב"כ פועלים כנגד ארגון הטרור חמאס ברחבי יהודה ושומרון

בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון 36 מבוקשים, מתוכם 17 פעילים בארגון הטרור חמאס; מפקד פיקוד המרכז חתם על צו החרמה והריסה לבית שבבעלות מחבל בכיר בחמאס צלאח אלעארורי, בכפר עארורה.

כוחות רבים של צה״ל, שב״כ ומג״ב עצרו מבוקשים החשודים במעורבות בפעילות טרור והחרימו אמצעי לחימה במוקדים רבים ברחבי אוגדת יהודה ושומרון. במסגרת הפעילות הכוחות בגזרה, נעצרו 36 מבוקשים, מתוכם 17 פעילי ארגון הטרור חמאס. 

בפעילות לסיכול טרור בעיר ג'נין שחטיבת מנשה פעלו כוחות הנדסה של צה״ל ולוחמי ימ״ס איו״ש ומג״ב. במהלך הפעילות מחבלים ירו והשליכו מטענים על הכוחות שהשיבו באש, זוהו פגיעות. במהלך חילופי האש חוסל אייסר אל- אעמר, מחבל בגא״פ תושב מחנה הפליטים ג'נין.

בעיר קלקיליה שבמרחב החטיבה המרחבית אפרים, הוחרם ציוד ונסגרה חנות שעסקה בפעולות הסתה ותמיכה בטרור. בזמן הפעילות זוהה ירי לעבר הכוחות שהשיבו אש, זוהו פגיעות.

בנוסף, מפקד פיקוד המרכז חתם על צו החרמה והריסה לבית שבבעלות מראשי ארגון הטרור חמאס, צלאח אלעארורי, בכפר עארורה.

עד כה נעצרו מתחילת המלחמה כ-1,030 מבוקשים ברחבי אוגדת יהודה ושומרון וחטיבת הבקעה והעמקים, מעל 670 משוייכים לארגון הטרור חמאס.

