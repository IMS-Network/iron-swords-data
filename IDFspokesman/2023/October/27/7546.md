## Message 7546

דובר צה"ל:

דובר צה"ל חשף במהלך תדרוך לתקשורת הבין לאומית מידע מודיעיני רב של שב"כ וצה"ל-
מפקדת הטרור המרכזית של חמאס ממוקמת מתחת לביה״ח המרכזי בעיר עזה - ביה״ח ״שיפאא׳״

במסגרת תדריך מיוחד לתקשורת הבין לאומית חשף דובר צה"ל מידע רב המוכיח כי חמאס משתמש בשגרה ובחירום בתשתיות הומניטריות ברצועת עזה לטובת פעילות הטרור שלו תוך שהוא מנצל את המחסה ההומניטארי לטובת הגנת מחבליו וראשי ארגון הטרור.

מוקד פעילותו של הארגון ברצועה הוא בית החולים ״שיפאא׳״, בית החולים המרכזי והגדול ברצועת עזה הממוקם בלב העיר עזה.

בבית החולים ״שיפאא׳״ מספר מתחמים תת קרקעיים המשמשים את ראשי ארגון הטרור החמאס להכוונת פעילותו ומנהרה המגיעה לבית החולים, ומאפשרת כניסה למפקדת החמאס שלא דרך בית החולים.
בנוסף, בתוך בית החולים קיים מרכז שליטה של בטחון הפנים של חמאס, אשר מאויש באופן רחב בחמושים בשגרה ובחירום וממוקמת מפקדת טרור, ממנה מתבצעת הכוונת טרור לירי רקטי, הכוונת כוחות, אחסון אמל"ח, נשקים ותחמושת. 

בבית החולים 1,500 מיטות וכ-4,000 אנשי צוות אשר מהווים מגן אנושי לראשי ארגון הטרור חמאס.

הכניסה למפקדות התת קרקעיות מתבצעת ממספר פירי מנהרות הסמוכים לבית החולים וכן קיימת כניסה מתוך מחלקות האשפוז והטיפול של בית החולים.

תשתית האנרגיה של בית החולים שאמורה לשמש את מטופליו משמשת למעשה במקביל גם את תשתית הטרור התת קרקעית של הארגון ואת ראשי הארגון.

ראשי ארגון הטרור משתמשים במחסה זה תוך שהם מסכנים את האוכלוסייה האזרחית.

במקביל חמאס שולט גם כעת במשאבי האנרגיה הקיימת ברצועה ובוחר לנתבם לצרכיו על חשבון צרכי האוכלוסייה האזרחית.

המידע בנושא שימוש החמאס בבית החולים מבוסס על מגוון רחב מאוד של מקורות מודעינים של אמ״ן ושב״כ. כלל המידע שמרביתו לא נחשף כאן הועבר לשותפינו המודיעיניים בעולם.

מצורפת אינפוגרפיקה מונפשת המתארת את בית החולים ״שיפאא׳״ ושימוש חמאס באנרגיה המוקצית לאוכלוסייה האזרחית לטובת צרכי ארגון הטרור: https://bit.ly/3tYwodS

מצורפים התצ"אות מהאינפוגרפיקה המונפשת לשימושכם: https://IDFANC.activetrail.biz/ANC2710202301011

סרטון אילוסטרציה על שימוש חמאס בבית החולים ״שיפאא׳״:  https://bit.ly/477POLP

מצורפת הקלטה של שיחה בין קצין צה״ל לבכיר בענף האנרגיה ברצועת עזה המצביעה על כך שחמאס שולטים באנרגיה ואין מחסור כעת: https://bit.ly/45LXHpi

מצורפת הקלטה של שיחה המאשרת את הימצאות מפקדת חמאס בבית החולים ״שיפאא׳״: https://bit.ly/3S9Y8GK

