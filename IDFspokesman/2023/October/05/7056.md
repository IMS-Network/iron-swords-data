## Message 7056

דובר צה"ל:

לוחמי צה"ל, שב"כ ומג"ב פעלו הלילה למעצר עשרה מבוקשים ברחבי יהודה ושומרון ולהחרמת אמצעי לחימה רבים; במבצע לסיכול טרור במחנה הפליטים בלאטה, אותרה מפקדה עם מצלמות ואמצעי תצפית ששימשו מחבלים לתצפת

במבצע במחנה הפליטים בלאטה שבעיר שכם עצרו הכוחות מבוקש, סרקו אחר אמצעי לחימה ואיתרו והחרימו מחסניות, חלקי נשק, תחמושת וציוד צבאי. בנוסף, אותרה מפקדה עם מצלמות ואמצעי תצפית שהושמדו. 

כמו כן, מחבלים השליכו מטענים וירו לעבר הלוחמים. נגרם נזק לרכב צבאי כתוצאה מפיצוץ מטען.

הלוחמים עצרו ארבעה מבוקשים הלילה בכפרים אסככא, עיזריה, מחנה הפליטים בלאטה ובעיר חברון.

במהלך הפעילות בכפר עיזריה חשודים יידו אבנים לעבר הכוחות שהגיבו באמצעים לפיזור הפגנות. בחברון איתרו הלוחמים והחרימו נשק מסוג M-16, מחסניות, תחמושת וחלקי נשק.

כמו כן, עצרו הכוחות שישה מבוקשים נוספים בכפרים בלעין, ערורה, אל מועייר וביתוניא.
במהלך הפעילות בבלעין התפתח עימות אלים במרחב, הלוחמים הגיבו באמצעים לפיזור הפגנות ובירי לאוויר.
בביתוניא חשודים השליכו מטען לעבר הלוחמים. באל מועייר איתרו הכוחות והחרימו אקדח מסוג איירסופט, תחמושת וציוד צבאי ובערורה איתרו הלוחמים והחרימו אקדח נוסף מסוג איירסופט.

בנוסף, כוחות צה"ל אבטחו במהלך הלילה כניסת מתפללים מתואמת למתחם קבר יוסף שבעיר שכם. במהלך הפעילות חשודים ירו, יידו אבנים והשליכו מטענים ובקבוקי תבערה לעבר הכוחות, שהגיבו באמצעים לפיזור הפגנות. חייל צה"ל נפצע באורח קל כתוצאה מהשלכת מטען ופונה לקבלת טיפול רפואי בבית חולים, משפחתו עודכנה. בנוסף נגרם נזק לכלי רכב צבאיים מירי ומהשלכת מטענים. בנוסף, מחבלים ירו מרכב חולף לעבר הלוחמים, שהגיבו בירי, זוהו פגיעות ברכב. הכוחות ירו גם לעבר חמושים שהיו במרחב, זוהו פגיעות.

המבוקשים שנעצרו ואמצעי הלחימה שהוחרמו הועברו להמשך חקירת כוחות הביטחון.

מצורפות תמונות של אמצעי הלחימה שהוחרמו הלילה: https://IDFANC.activetrail.biz/ANC05102023UTJFMCJB

מצורפות תמונות של מצלמות ואמצעי התצפית שהוחרמו הלילה: https://IDFANC.activetrail.biz/ANC05102023QWEPOMN

מצורפות תמונות מפעילות הכוחות הלילה באוגדת יהודה ושומרון: https://IDFANC.activetrail.biz/ANC05102023ERTASDFZXC

מצורף סינק של סרן רועי דולב, מפקד פלוגה בסיירת חרוב שלקח חלק בפעילות הכוחות הלילה במחנה הפליטים בלאטה: https://bit.ly/46fKMg5

מצורף סרטון מפעילות הכוחות במחנה הפליטים בלאטה הלילה: https://bit.ly/3Q3jVNN

