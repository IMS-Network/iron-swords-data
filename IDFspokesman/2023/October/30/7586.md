## Message 7586

דובר צה"ל:

"אנחנו צריכים שתיתן ריתוק; אנחנו נמשיך ללוות אותך אם אתה נתקל משם" – כך נשמע שיתוף הפעולה בין כוחות שריון לחיל האוויר מפעילות צה"ל ברצועת עזה

בימים האחרונים החלו כוחות צה״ל בהרחבת הפעילות הקרקעית בשטח רצועת עזה. במקביל, מטוסי קרב של צה"ל תקפו מאות מטרות צבאיות של ארגון הטרור חמאס ברחבי הרצועה. 
במהלך הימים האחרונים הכווינו הכוחות הקרקעיים מעל ל-150 תקיפות באמצעות מטוסי קרב, מסוקי קרב וכטמ״מים לחיסול מחבלים ופגיעה בתשתיות אויב.

כחלק מההכנות להרחבת הלחימה, ומתוך הבנה כי אחת ממשימת חיל האוויר היא לספק ״מטרייה״ אווירית לכוחות, חברו מפקדי טייסות למפקדי יחידות חיל הרגלים, והוציאו לפועל יחד אימונים משותפים במגוון מתווים.

במטה המבצעי של חיל האוויר מוצגת תמונת המצב של הכוחות הקרקעיים באופן שוטף ובאמצעות קשר ישיר בין נציגי חיל האוויר לכוחות בשטח ניתן לסגור מעגלים בזמן קצר על מטרות בזמן אמת.

מצורף תיעוד ממספר תקיפות של חיל האוויר באמצעות מסוקי קרב וקולות קשר מתקיפה משותפת של כוחות שריון וחיל האוויר ברצועת עזה: https://bit.ly/45RH1wB

מצורפים קולות הקשר (ללא ויזואליה): https://bit.ly/40fzkip

מצורף סינק של מפקד טייסת 124, סגן-אלוף י': https://bit.ly/3tPocgi

