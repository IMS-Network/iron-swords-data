## Message 7585

הודעה משותפת לדובר צה"ל ודוברות שב"כ:

צה"ל ושב"כ פועלים כנגד ארגון הטרור חמאס ברחבי יהודה ושומרון

כוחות צה"ל ומג"ב פעלו הלילה במבצע נרחב לסיכול תשתיות טרור במחנה הפליטים ג'נין בפיקודה של חטיבת כפיר. בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון 51 מבוקשים, מתוכם 38 פעילים בארגון הטרור חמאס.

לוחמי סיירת חרוב, דוכיפת, דובדבן, יהל״ם ומג״ב בפיקודה של חטיבת כפיר ובהכוונת שב״כ פעלו הלילה במבצע חטיבתי לסיכול טרור במחנה הפליטים ג׳נין שבחטיבת מנשה. 

כלי ההנדסה חשפו מטענים מוכנים לשימוש שהוטמנו מתחת לכבישים על מנת לפגוע בכוחות. הכוחות איתרו חמ״ל תצפיות שמולכד במטענים והשמידו אותו. 
בנוסף, הכוחות השמידו רכב בו נמצאה תחמושת וציוד צבאי ועצרו חשוד שברכבו נמצאו חלקי נשק.

במהלך הפעילות הכוחות ירו לעבר מחבלים חמושים שהיוו איום על הכוחות. בנוסף, כלי טיס מאוישים מרחוק תקפו מחבלים חמושים. בין המחבלים שחוסלו, ויאם חנון, פעיל בולט בגדוד ג'נין.

במבצע חטיבתי בשומרון, נעצרו 12 פעילי חמאס בכפרים שונים, בהם מספר בכירים. בפעילות במרחב הביתות הכוחות איתרו והחרימו נשק.

הבוקר התקיים מבצע לאיתור אמצעי לחימה בשכונת ג'אבל ג'והאר שבעיר חברון בחטיבת יהודה. הכוחות איתרו M-16, חלקי נשק, ציוד צבאי וכספי טרור. 

עד כה נעצרו מתחילת המלחמה כ-1,070 מבוקשים ברחבי אוגדת יהודה ושומרון וחטיבת הבקעה והעמקים, כ-700 משוייכים לארגון הטרור חמאס.

מצורף תיעוד מפעילות הכוחות במחנה הפליטים ג'נין: https://bit.ly/3QBgHlV

מצורף תיעוד מהרכב שהושמד ובו תחמושת וציוד צבאי: https://IDFANC.activetrail.biz/ANC30102023.02145

מצורף תיעוד ״מהבריקדות״ הפרוסות במרחב המחנה: https://IDFANC.activetrail.biz/ANC301020230202

מצורף תיעוד מחשיפת מטען ופיצוצו: https://IDFANC.activetrail.biz/ANC3010202303

מצורף תיעוד מאיתור אמצעי לחימה ברחבי יהודה ושומרון: https://IDFANC.activetrail.biz/ANC3010202305

