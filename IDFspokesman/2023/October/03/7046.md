## Message 7046

דובר צה"ל:

לוחמי צה"ל, שב"כ ומג"ב פעלו הלילה למעצר 12 מבוקשים ברחבי יהודה ושומרון

הלוחמים עצרו ארבעה מבוקשים בעיר שכם ובכפרים חוסאן וצידא. בנוסף, עצרו הכוחות ארבעה מבוקשים בכפר בית כחיל. במהלך הפעילות בכפר חשודים יידו אבנים לעבר הכוחות שהגיבו באמצעים לפיזור הפגנות.
במחנה הפליטים ג'לזון ובכפרים עין אום אשרייט וכפר-עקב עצרו הכוחות ארבעה מבוקשים נוספים, במהלך הפעילויות התפתחו הפרות סדר אלימות, הכוחות הגיבו באמצעים לפיזור הפגנות.

כמו כן, כוחות צה״ל זיהו במהלך הלילה (ג׳) מחבל שהשליך בקבוק תבערה לעבר עמדה צבאית סמוך לכפר אל פאוור, הלוחמים שפעלו בעמדה ירו לאוויר ולאחר מכן לעבר החשוד, זוהתה פגיעה. 

בנוסף, התקבל דיווח במהלך הלילה על עימות אלים בין אזרחים ישראליים ופלסטינים בפאתי הכפר ג׳אלוד שבמרחב חטיבת בנימין, במהלכו ירו הישראלים זיקוקים לעבר הפלסטינים ובוצעו יידויי אבנים הדדיים. כוחות צה״ל שהגיעו למקום פיזרו את ההתקהלות באמצעים לפיזור הפגנות.

כוח צה"ל שהיה בפעילות יזומה אמש (ב') בסמוך לציר 60 שבחטיבת עציון זיהה חשוד אשר החל ליידות אבנים ולהתקדם לכיוון הציר, הכוח עצר את החשוד לפני שהספיק ליידות אבנים לעבר הרכבים העוברים בציר, אין נפגעים.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

