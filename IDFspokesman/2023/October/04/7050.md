## Message 7050

דובר צה"ל:

לוחמי צה"ל, שב"כ ומג"ב פעלו הלילה למעצר 17 מבוקשים והחרמת אמצעי לחימה ברחבי יהודה ושומרון

הלוחמים עצרו 12 מבוקשים בכפרים רוג'יב, יטא, סמוע, בית עווא, קטנה, בית אומר ובכפרי הביתות. בעיר שכם נעצר מבוקש נוסף, במהלך הפעילות חשודים יידו אבנים לעבר הכוח. בפעילות בכפר סלפית חשודים יידו אבנים לעבר הכוח שהגיב באמצעים לפיזור הפגנות. 

בעיר חברון עצרו הלוחמים שני מבוקשים נוספים, איתרו והחרימו שני רימוני הלם, אקדח ותחמושת. בכפר עקבה נעצר מבוקש, במהלך הפעילות חשודים השליכו מטען וירו לעבר הכוח, נזק נגרם למספר רכבים צבאיים. בכפר ברטעה עצרו הלוחמים מבוקש. כמו כן, איתרו הכוחות והחרימו אקדח. 

בנוסף, התקבל דיווח הלילה (ד׳) על שמיעת ירי ביישוב מבוא דותן, לאחר סריקות נמצאו תרמילים, נבדק האם מדובר בתרמילים מהאירוע.

כמו כן, התקבלו דיווחים אתמול (ג׳) על שמיעות ירי ביישובים בת חפר וגן נר. במהלך סריקות ביישוב בת חפר איתרו כוחות צה״ל תרמילים. בגן נר סרקו הכוחות במרחב ללא ממצאים.

המבוקשים שנעצרו, אמצעי הלחימה וכספי הטרור שהוחרמו הועברו להמשך טיפול כוחות הביטחון, אין נפגעים לכוחותינו.

מצורפות תמונות מפעילות הכוחות: https://IDFANC.activetrail.biz/ANC04102023.2561651

מצורפת תמונות של אמצעי לחימה שהוחרמו במהלך הפעילות: https://IDFANC.activetrail.biz/ANC04102023.1415456

