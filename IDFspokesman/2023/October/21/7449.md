## Message 7449

הודעה משותפת לדובר צה"ל ודוברות שב"כ:

בפעולה משותפת של צה״ל ושב״כ הותקף תוואי טרור תת קרקעי במסגד 'אל אנאצרי' בעיר ג'נין; במסגד הייתה חוליית טרור של ארגון הטרור חמאס והג'יהאד האיסלאמי הפלסטיני שתכננה לבצע פיגוע בטווח הזמן המיידי

בפעילות משותפת של צה"ל ושב"כ, כלי טיס של צה"ל תקף לפני זמן קצר תוואי טרור תת קרקעי במסגד 'אל אנאצרי' בעיר ג'נין, ובו חוליית טרור של ארגון הטרור החמאס והגא"פ שהייתה אחראית על שורה של פיגועים שבוצעו בחודשים האחרונים ותכננה לבצע פיגוע נוסף בטווח הזמן המיידי. 

בין היתר, החוליה הוציאה לפועל פיגוע ב-14 באוקטובר במרחב גדר ההפרדה, בו התפוצץ מטען על ידי הפעלה סלולרית על כוח צבאי שהגיע לנקודה, לא היו נפגעים.

לאחרונה התקבל מידע מודיעיני לפיו המחבלים מתכננים להוציא לפועל פיגוע תופת. המסגד שימש את המחבלים כחמ"ל מבצעי לתכנון הפיגועים וכבסיס יציאה לביצועם. במהלך מבצע ״בית וגן״ מצאו כוחות צה״ל במסגד תשתיות טרור ואמצעי לחימה. 

מצורף תיעוד ארכיון מהמסגד במהלך מבצע ״בית וגן״: https://bit.ly/407fPZB

מצורפת אינפוגרפיקה בנושא השימוש במסגד כתשתית טרור: https://IDFANC.activetrail.biz/ANC22102023.02154

מצורפת אילוסטרציה של המסגד ממבצע ״בית גן״: https://IDFANC.activetrail.biz/ANC22102023.021456

מצורפות תמונות ארכיון מתוואי הטרור במסגד במהלך ״בית וגן״: https://IDFANC.activetrail.biz/ANC22102023.6363696974

