## Message 7441

דובר צה"ל:

צה"ל ממשיך להיערך לשלב הבא של המלחמה

במהלך הימים האחרונים, בוצעו אישורי תוכניות לקראת הרחבת הלחימה. יחידות צה״ל בסדיר ובמילואים פרוסות בשטח, ומבצעות אימונים בהתאם לתוכניות המבצעיות שאושרו. 

מדבריו של מפקד חטיבת הנח״ל, אל"ם יאיר צוקרמן שהחליף בתפקידו את אל"ם יהונתן שטיינברג ז"ל שנהרג ביום שבת ה-7 באוקטובר 2023: "חטיבת הנח״ל צברה את הכוחות, התאמנה בימים האחרונים ומוכנה לכל משימה. אנחנו עם הפנים קדימה, אנחנו מסתכלים בעיניים של האויב ואנחנו אומרים לו לא עוד. לא עוד. עם ישראל חי ואנחנו הנציגים בדור הזה, אנחנו ננצח".

מדבריו של מפקד חטיבה 188, אל״ם אור וולוז׳ינסקי: "גם עכשיו בשעה הזאת לוחמי חטיבה 188 נמצאים בעוטף. אנחנו נביא את ההישג הנדרש ברוח לחימה, באומץ לב, על מנת להביא את הביטחון לעם שלנו להרבה מאוד שנים קדימה".

מצורף תיעוד מאימוני כוחות צה״ל לקראת הרחבת הלחימה: https://bit.ly/3FpiO63

מצורף סינק של מפקד חטיבת הנח״ל, אל״ם יאיר צוקרמן, שהחליף בתפקידו את אל"ם יהונתן שטיינברג ז"ל שנהרג ביום שבת ה-7 באוקטובר 2023: https://bit.ly/3SfLB4m

מצורף סינק של מפקד חטיבה 188, אל״ם אור וולוז׳ינסקי: https://bit.ly/3rHIXtF

