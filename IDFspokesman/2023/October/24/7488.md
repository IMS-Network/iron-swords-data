## Message 7488

דובר צה"ל:

צה"ל תקף ביממה האחרונה מעל ל-400 מטרות צבאיות ברצועת עזה וחיסל מספר מפקדים בארגון הטרור חמאס

במהלך היממה האחרונה, מטוסי קרב תקפו עשרות תשתיות ונקודות כינוס שונות של ארגון הטרור חמאס בשכונות סג'עייה, שאטי, ג'באליה, דרג' תפאח וזייתון. במסגרת הפעולה הנרחבת לשלילת יכולות ארגון הטרור חמאס, צה"ל תקף עשרות פעילי חמאס חמושים שנערכו לבצע ירי רקטי ופעולות טרור נוספות לעבר העורף הישראלי.

בנוסף, כלי טיס של צה״ל תקף פיר מנהרה מבצעי בשימוש ארגון הטרור חמאס אשר אפשר לפעילים גישה מהירה לחוף.

כלי טיס של צה״ל תקפו במהלך הלילה גם מפקדות מבצעיות ששימשו את פעילי ארגון הטרור חמאס ונקודות כינוס של ארגון הטרור שמוקמו בתוך מסגדים. 

חוסלו הלילה סגן מפקד גדוד נוציראת, סגן מפקד גדוד שאטי וסגן מפקד גדוד אלפורקאן בארגון הטרור חמאס.

מצורף תיעוד מתקיפות צה"ל ברצועה ביממה האחרונה: https://bit.ly/497WFXg

מצורף תיעוד מחיסול פעילי ארגוני הטרור ביממה האחרונה: https://bit.ly/495IJ04

