## Message 7489

דובר צה"ל:

צה"ל ושב"כ פועלים כנגד ארגון הטרור חמאס ברחבי יהודה ושומרון

בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון וחטיבת הבקעה והעמקים 32 מבוקשים, מתוכם 18 פעילי חמאס ובכיר בארגון הטרור שנעצר בכפר יעבד 

כוחות רבים של צה״ל, שב״כ ומג״ב פעלו הלילה במוקדים רבים ברחבי אוגדת יהודה ושומרון וחטיבת הבקעה והעמקים לסיכול טרור ועצרו 32 מבוקשים החשודים במעורבות בפעילות טרור. מהם 18 פעילי חמאס ובכיר בארגון הטרור שנעצר בכפר יעבד שבחטיבת מנשה. 

כמו כן, במהלך פעילות מבצעית של כוח צה״ל הלילה (ג') בכפר בורקא שבשומרון נזרק מטען מאולתר לעבר הכוח. כתוצאה מכך לוחם במילואים נפצע באורח בינוני, קיבל טיפול רפואי במקום ופונה לבית חולים להמשך קבלת טיפול. כוחות צה"ל סורקים כעת אחר חשודים ומבצעים חסימות במרחב.

במהלך פעילות הכוחות בכפר ג'בע איתרו הלוחמים והחרימו נשק מסוג M-16.

עד כה נעצרו מתחילת המלחמה מעל 860 מבוקשים ברחבי אוגדת יהודה ושומרון וחטיבת הבקעה והעמקים, כ-514 משוייכים לארגון הטרור חמאס.

מצורפת תמונת הנשק שהוחרם: https://IDFANC.activetrail.biz/ANC241020239587957

