## Message 7462

דובר צה"ל:

ילקוט בית ספר ממולכד שנשאו מחבלי ארגון הטרור חמאס; תיעוד מטיהור השטח על ידי יחידת יהל"ם

החל מתחילת הלחימה, ולאחר שלקחה חלק פעיל בקרבות בשבועיים האחרונים, ממשיכה יחידת יהל"ם בזיכוי מטענים ואיסוף אמצעי לחימה נוספים של מחבלי ארגון הטרור חמאס שנותרו בשטח ישראל לאחר הקרבות. 

במסגרת פעילות יחידת יהל״ם באזור כיסופים איתרו הלוחמים ילקוט בית ספר שנשאו עליהם מחבלי ארגון הטרור חמאס במתקפה לעבר שטח מדינת ישראל. לאחר בדיקתו מצאו לוחמי היחידה כי מדובר בתיק ממולכד המכיל אמצעי נפץ להפעלה מרחוק, ומטען במשקל של שבעה קילוגרמים של חומר נפץ, כל זאת במסווה של ילקוט בית ספר תמים.
.
כחלק מפעילותה המבצעית אספה היחידה למעלה מ-1,000 נשקים מסוגים שונים, כ-2,000 רימונים, כ-1,000 רקטות RPG מסוגים שונים וכ-1,200 מטענים מסוגים שונים. חלק מאמצעי הלחימה שנאספו בשטח פוצצו באופן מבוקר.

מצורף תיעוד מאיתרו של תיק בית הספר על ידי לוחמי יחידת יהל"ם: https://bit.ly/3tIjeSj

מצורף תיעוד מפעילות היחידה: זיכוי זירות, מציאת אמצעי לחימה ופיצוצים מבוקרים של אמצעי לחימה:  https://bit.ly/3tMN6x6

