## Message 7452

*הודעה משותפת לדובר צה"ל ודוברות שב"כ*

*צה"ל ושב"כ פועלים כנגד ארגון הטרור חמאס ברחבי יהודה ושומרון*

*בתום מבצע מעצרים נרחב לסיכול טרור והחרמת אמצעי לחימה הלילה, נעצרו ביהודה ושומרון וחטיבת הבקעה והעמקים 46 מבוקשים, מתוכם 27 פעילים של ארגון הטרור חמאס; נאטם בית דפוס ששימש ארגוני טרור בחברון*

כוחות רבים של צה״ל, שב״כ ומג״ב פעלו הלילה במוקדים רבים ברחבי אוגדת יהודה ושומרון וחטיבת הבקעה והעמקים לסיכול טרור ועצרו 46 מבוקשים החשודים במעורבות בפעילות טרור. 27 מהם פעילים בארגון הטרור חמאס. 

בפעילות מיוחדת של הכוחות בעיר חברון, נאטם בית דפוס החשוד בהדפסת חומרי הסתה שמשמשים ארגוני טרור והוחרם הציוד שבו.

הלוחמים החרימו אמצעי לחימה רבים בכפר קבאטיה ובעיר חברון. כמו כן, נעצר ראש עיריית אל בירה שמזוהה כפעיל חמאס.

בנוסף, הכוחות עצרו בכפר קבאטיה, דרומית לג'נין, שני פעילים צבאיים של הגי'האד האסלאמי, אשר הובילו פעילות צבאית בשטח- צלאח כמיל ויוסף נזאל. במהלך מעצרם נתפסו שלושה נשקים ותחמושת.

כמו כן, במהלך הלילה כלי טיס של צה"ל תקף תוואי טרור תת קרקעי במסגד 'אל-אנצאר' בעיר ג'נין, ובו חוליית טרור של ארגוני הטרור החמאס והגא"פ.

עד כה נעצרו מתחילת המלחמה 727 מבוקשים ברחבי אוגדת יהודה ושומרון וחטיבת הבקעה והעמקים, למעלה מ-480 משוייכים לארגון הטרור חמאס.

מצורפות תמונות הנשקים שהוחרמו: https://IDFANC.activetrail.biz/ANC22102023.021568

מצורפות תמונות מהפעילות להחרמת ואיטום בית הדפוס החשוד בהדפסת חומרי הסתה שמשמשים ארגוני טרור: https://IDFANC.activetrail.biz/ANC22102023.10

