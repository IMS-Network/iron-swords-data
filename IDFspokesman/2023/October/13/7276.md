## Message 7276

דובר צה״ל:

״החוסן שלכם נותן את הכוח לצה״ל לנצח״: מפקד פיקוד העורף ביקר בעוטף עזה וביישובי הדרום

מפקד פיקוד העורף, אלוף רפי מילוא קיים בימים האחרונים ביקורים בעוטף עזה וביישובי הדרום. 
במהלך הביקורים קיים האלוף שיח עם ראשי הרשויות והמועצות המקומיות, הציג בפניהם את הנחיות פיקוד העורף בחירום והדגיש את החשיבות שבשמירה עליהן. 
כמו כן, הוצגו בפניו הפעולות השונות שעושות הרשויות על מנת לתמוך ולסייע לתושבי הדרום. 

בנוסף, ביקר מפקד הפיקוד בקיבוץ בארי, וקיים שיח נרחב עם מנהל המשק של קיבוץ בארי ומנהל בית הדפוס בבארי על רציפות התפקוד בהמשך ושיקום האיזור.

מדברי מפקד פיקוד העורף, אלוף רפי מילוא: ״אני מתרשם כי הרשויות והמועצות המקומיות פועלות כל העת למען התושבים ברגישות ובאופן מעורר הערכה. פיקוד העורף ימשיך לעבוד כתף אל כתף עם הרשויות, ילווה ויסייע בהגברת החוסן והשמירה על רציפות התפקוד במהלך הלחימה.
אני רוצה לציין את כיתות הכוננות אשר התנהלו בצורה הירואית, נלחמו והגנו על התושבים.
הגבורה והכוח שאתם מעניקים לנו בעזרת ההירתמות והרוח, לצד העוצמה שלנו כצבא, הם המרכיבים שיובילו אותנו לניצחון. 
המשיכו לעודד את התושבים לשמור על הנחיות פיקוד העורף - הן מצילות חיים".

מצורף סינק של מפקד פיקוד העורף, אלוף רפי מילוא: https://bit.ly/48OtxEp

מצורף סרטון מביקור מפקד פיקוד העורף בבארי: https://bit.ly/3ZY7N5c

מצורפות תמונות בנושא: https://IDFANC.activetrail.biz/ANCRRT43288

