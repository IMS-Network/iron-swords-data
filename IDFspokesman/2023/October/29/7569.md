## Message 7569

הודעה משותפת לדובר צה"ל ודוברות שב"כ:

צה"ל ושב"כ פועלים כנגד ארגון הטרור חמאס ברחבי יהודה ושומרון

כוחות הביטחון הרסו הלילה את בית המחבל שביצע את פיגוע הירי בצומת חמרה בו נרצחו לאה (לוסי), מאיה ורינה די ז"ל; נעצרו הלילה 23 מבוקשים והוחרמו אמצעי לחימה רבים ברחבי יהודה ושומרון וחטיבת הבקעה והעמקים

כוחות צה״ל, שב״כ ומג״ב פעלו הלילה במוקדים רבים ברחבי אוגדת יהודה ושומרון וחטיבת הבקעה והעמקים לסיכול טרור והחרמת אמצעי לחימה ועצרו 23 מבוקשים החשודים במעורבות בפעילות טרור. ארבעה מהם מחבלים השייכים לארגון הטרור חמאס.

כוחות הנדסה ולוחמי סדיר, מילואים ומג״ב הרסו הלילה (א') במחנה הפליטים עסכר שבעיר שכם שבחטיבת שומרון, את דירת המחבל חסן קטנאני ששייך לארגון הטרור חמאס.

המחבל ביצע את פיגוע הירי בצומת חמרה שבחטיבת הבקעה והעמקים בו נרצחו לאה (לוסי), מאיה ורינה די ז"ל.
במהלך הפעילות נזרקו מטענים לעבר הכוח והתקיימו חילופי אש עם מחבלים, זוהו פגיעות. הכוחות החרימו נשק מסוג M-16 השייך לאחד החמושים שהיו במרחב.

בפעילות הכוחות בעיר ג'נין נעצרו ארבעה מבוקשים ובכפר סילת אל חרתיה נעצר מבוקש העוסק בכספי טרור, הכוחות תפסו כ-12 אלף ש״ח שהיו מיועדים לטרור. 
במהלך הפעילות חשודים השליכו מטענים והתקיימו חילופי אש עם מחבלים, זוהו פגיעות. 

במבצע חטיבתי בבנימין לסריקות אמצעי לחימה איתרו הלוחמים והחרימו בכפרים השונים שני אקדחי אוויר, רובה אוויר מסוג M-16, תחמושת רבה וציוד צבאי. 
בנוסף אותר בכפר יטא שביהודה נשק מאולתר.

בפעילות יזומה בכפר בית רימא שבחטיבת אפרים, מחבלים השליכו בקבוקי תבערה והשליכו מטענים לעבר הלוחמים שהגיבו בירי, זוהו פגיעות.

עד כה נעצרו מתחילת המלחמה מעל 1,030 מבוקשים ברחבי אוגדת יהודה ושומרון וחטיבת הבקעה והעמקים, כ-700 משוייכים לארגון הטרור חמאס.

מצורף תיעוד מהריסת בית המחבל: https://bit.ly/3SoD4wp

מצורפות תמונות אמצעי הלחימה שהוחרמו: https://IDFANC.activetrail.biz/ANC29102023211

