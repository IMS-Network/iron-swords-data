## Message 7580

דובר צה"ל:

צה״ל תקף לפני זמן קצר חוליית מחבלים שניסתה לשגר טילי נ"ט בגבול לבנון; כוחות צה״ל בסדיר ובמילואים ממשיכים בפריסה רחבה להגנה והתקפה בגבול הצפון:

כוחות צה״ל תקפו לפני זמן קצר חוליית מחבלים שניסתה לשגר טילי נ"ט במרחב יקינטון. 

בנוסף, כלי טיס מאוייש מרחוק תקף מחבל שזוהה מפעיל רחפן שנע לעבר שטח ישראל במרחב הגבול. כמו כן, חוסל מחבל שהתקרב למרחב הגבול בחניתה.

מאז תחילת הלחימה, סיכלו כוחות צה״ל בפיקוד הצפון חוליות מחבלים בשטח לבנון, רובן לפני שהשלימו את משימתן וירו לשטח הארץ. כוחות חי״ר, קומנדו, טנקים וארטילריה לצד כלי טיס של חיל האוויר, ממשיכים במוכנות גבוהה בהגנה ופועלים כל עת להסרת האיום. 

כוחות צה״ל ממשיכים בפעילות הגנה לצד היערכות לביצוע תכניות מבצעיות נוספות.

מצורף תיעוד מפעילות יחידות הקומנדו, בסדיר ובמילואים, לתקיפת מטרות טרור וחיסול מחבלים בגבול הצפון: https://bit.ly/3MifjCc

מצורף תיעוד של מוכנות כוחות צה״ל בפיקוד הצפון:https://bit.ly/3MfBnx8

