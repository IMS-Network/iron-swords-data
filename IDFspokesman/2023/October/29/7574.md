## Message 7574

דובר צה"ל:

צה"ל תקף את חוליית המחבלים שביצעה שיגורים לעבר הר דב מוקדם יותר היום; הותקפו תשתיות צבאיות של ארגון הטרור חיזבאללה בשטח לבנון

כלי טיס של צה״ל תקף  לפני זמן קצר חוליית מחבלים שזוהתה במרחב הר דב, מדובר בחוליה שביצעה שיגורים לעבר שטח ישראל מוקדם יותר היום. בתקיפה הושמדו גם אמצעי לחימה רבים איתם תכננו המחבלים לבצע שיגורים נוספים לעבר שטח ישראל.

בנוסף, מטוסי קרב תקפו תשתיות צבאיות של ארגון הטרור חיזבאללה בתגובה לשיגורים שבוצעו משטח לבנון לעבר מרחב הר דב מוקדם יותר היום.

בהמשך לדיווח הראשוני על התרעת בצפון הארץ, זוהו שלושה שיגורים משטח לבנון לעבר שטח ישראל, לוחמי ההגנה האווירית יירטו שני שיגורים בהצלחה, שיגור נוסף נפל בשטח פתוח.
כוחות צה"ל מגיבים באש לעבר מקורות הירי.

כמו כן, זוהו מוקדם יותר היום מספר שיגורים לעבר מרחב מלכיה ומרחב עראמשה. אין נפגעים. כוחות צה"ל מגיבים באש לעבר מקורות הירי.

מצורף תיעוד מתקיפת התשתיות הצבאיות של ארגון הטרור חיזבאללה: https://bit.ly/3FVuldH

