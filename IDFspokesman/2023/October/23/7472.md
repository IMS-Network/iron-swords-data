## Message 7472

הודעה משותפת לדובר צה"ל ודוברות שב"כ:

צה"ל תקף ביממה האחרונה למעלה מ-320 מטרות ברחבי רצועת עזה

ביממה האחרונה צה"ל המשיך לתקוף בעוצמה תשתיות טרור ומטרות צבאיות בשטח רצועת עזה.

בין היעדים שנתקפו בהכוונת שב״כ ואמ״ן, מנהרות בהן פעילים של ארגון הטרור חמאס, עשרות מפקדות מבצעיות שבחלקן הסתתרו מחבלי חמאס וגא״פ, מתחמים צבאיים ששימשו את הארגון ועמדות תצפית.

כמו כן, ביממה האחרונה צה"ל השמיד מטרות העלולות לסכן את הכוחות הנערכים בעוטף עזה לקראת תמרון ברצועה ובתוך כך תקף עשרות משגרי פצמ"רים ועמדות נ"ט בשטח הרצועה. 

במהלך הלילה נערכה פעילות משותפת של כוחות חי"ר ומשוריינים של חטיבת גבעתי בסיוע חטיבת האש 215. במסגרת הפעילות, תקפו מספר חוליות מחבלים ובהן חוליות נ"ט ומטרות תשתית נוספות.

מצורף תיעוד מתקיפות צה"ל ברצועת עזה: https://bit.ly/45Ik0w1

מצורף תיעוד נוסף מתקיפות צה"ל ברצועת עזה הלילה: https://bit.ly/3Q6kLJq

