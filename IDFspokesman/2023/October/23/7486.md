## Message 7486

הודעה משותפת לדובר צה"ל ודוברות שב"כ:

צה"ל בהכוונת מידע מודיעיני של אמ"ן ושב"כ, חיסל את ראש מערך הנ"ט של החטיבה הצפונית של ארגון הטרור חמאס, שביצע את ירי הנ"ט בו נהרג סמל ראשון עומר טביב ז"ל ונפצעו לוחמים נוספים במבצע "שומר החומות".

מטוסי קרב בהכוונת מידע מודיעיני של אמ"ן ושב"כ, תקפו הבוקר את ראש מערך הנ"ט בצפון הרצועה של ארגון הטרור חמאס, איברהים אלסחאר. אלסחאר ביצע את ירי הנ"ט בו נהרג לוחם צה"ל, סמל ראשון עומר טביב ז"ל ונפצעו לוחמים נוספים במבצע "שומר החומות". בנוסף, היה אחראי לתכנון והכוונה של מתווי נ"ט רבים לעבר שטח ישראל וכוחות צה"ל בפרט. 

משפחתו של סמל ראשון עומר טביב ז"ל ומשפחות הפצועים הנוספים עודכנו. צה״ל משתתף בצערה של משפחת טביב וימשיך ללוותה, לצד ליווי הפצועים.

תעודת זהות של ראש מערך הנ"ט של החטיבה הצפונית בעזה, אבראהים אלסחאר, שחוסל הבוקר: https://IDFANC.activetrail.biz/ANC23102023321565

