## Message 7252

"חרבות ברזל"

דובר צה"ל:

״שייטת, שייטת, תשארו בבונקר, אנחנו באים!״ לוחמי שייטת 13 בקרב על מוצב סופה

כוחות יחידת שייטת 13 בסדיר ובמילואים הוזנקו במסוקים תוך זמן קצר עם הגעת הדיווחים על החדירה בגבול עזה בשבת בבוקר וחברו לכוחות הלוחמים בשטח למאמץ משותף. 
הכוחות החלו בלחימה ביישובי העוטף ובים במקביל.
לוחמי השייטת עברו מנקודה לנקודה ביישובים, ולחמו במחבלים תחת אש ברחבי העוטף במטרה לחסל את המחבלים ולשחרר בני ערובה.

הכוחות פעלו במספר רב של מוקדים, המרכזיים שבהם היו בקיבוץ בארי, במוצב סופה, כפר עזה, סעד, מפלסים וניר עוז.
 
במהלך הקרבות חיסלו לוחמי שייטת 13 למעלה מ-60 מחבלים המשויכים לארגון הטרור חמאס וחילצו כ-250 בני ערובה בחיים.
במהלך הפעילות נעצרו 26 מחבלים, ביניהם סגן מפקד החטיבה הימית הדרומית של החמאס, מוחמד אבו ע'אלי.

מצורף תיעוד בווידאו מקסדת לוחמים של השתלטות שייטת 13 על מוצב סופה: https://bit.ly/46OOqxl

מצורף סינק של מפקד יחידת לוחמים בשייטת 13, רס״ן ה' אשר לחם בקרבות טיהור העוטף: https://bit.ly/46Nre2S

מצורפות תמונות מפעילות שייטת 13 במוצב סופה: https://idfanc.activetrail.biz/ANC82748

