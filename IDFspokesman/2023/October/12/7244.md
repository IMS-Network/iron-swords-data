## Message 7244

"חרבות ברזל"

דובר צה"ל:

צה"ל ממשיך לתקוף בעוצמה תשתיות טרור ברחבי רצועת עזה; עד כה הטיל חיל האוויר כ-6,000 פצצות נגד מטרות חמאס

החל משעות הבוקר עשרות מטוסי קרב, מסוקי קרב וכלי טיס של צה"ל תקפו שורת יעדי טרור של ארגון הטרור חמאס ברחבי רצועת עזה.

בתוך כך, צה"ל חיסל מפקד בארגון הטרור חמאס וקבוצת פעילים ששהתה עימו ועסקה בהכוונת טרור נגד מדינת ישראל וכן חדר ניהול לחימה של חטיבת רפיח בדרום הרצועה.

תקיפות צה"ל התרכזו בעיר עזה ופאתיה ממנה פועלים מנהיגי ארגון הטרור חמאס. כמו כן, בוצעה פגיעה נרחבת בשכונות המרכזיות בצפון הרצועה ששימשו כשטחי כינוס של מחבלי חמאס. השכונות בית חאנון, סג'עייה, רימאל, אל-פורקן וא-תפואח ספגו פגיעה כבדה ומאות מחבלים הרוגים.

בתקיפות נהרגו מאות מחבלים ונתקפו למעלה מ-3,600 מטרות. בין המטרות שהותקפו מטרות פיקוד ושליטה, תשתיות צבאיות אסטרטגיות, אתרי יצור אמצעי לחימה, נכסי מודיעין, מטרות הנהגה, מטרות עליונות ימית ומטרות המערך הרקטי. 

עד כה הוטלו כ-6,000 פצצות על רצועת עזה במשקל 4,000 טון.

מצורף תיעוד מתקיפות צה"ל בשעות האחרונות:https://bit.ly/46onViA

מצורף תיעוד מתקיפת עמדת הנ"ט של ארגון הטרור חמאס:https://bit.ly/46MzPCQ

מצורפת אילוסטרציה לתקיפות צה״ל בשכונות מרכזיות בשטח רצועות עזה: https://bit.ly/3trnF3L

מצורף תיעוד מהכנות לחימוש לקראת תקיפות חיל האוויר: https://bit.ly/3ZUdVep

מצורפות תמונות מפגיעות צה״ל כפי שפורסמו:https://IDFANC.activetrail.biz/ANCVIS2

