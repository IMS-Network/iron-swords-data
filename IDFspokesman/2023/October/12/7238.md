## Message 7238

"חרבות ברזל"

דובר צה"ל:

מטוסי קרב של צה״ל תקפו הלילה גל תקיפות נרחב של מפקדות מבצעיות של פעילים ביחידת הקומנדו של ארגון הטרור חמאס (נח׳בה) ברחבי רצועת עזה וחיסלו בכיר בכוח הימי של חמאס

במהלך הלילה (ה׳) צה״ל יצא לגל תקיפות עצים במטרה להמשיך ולפגוע בכוח הקומנדו של ארגון הטרור חמאס המכונה ״נח׳בה״, על ידי תקיפת מפקדות מבצעיות אשר שימשו פעילים שחדרו לישובי העוטף בשבת האחרונה. 

כוח ״נח׳בה״ מורכב ממחבלים שנבחרו על ידי בכירי חמאס אשר ייעודם לבצע פעולות טרור לדוגמת: מארבים, פשיטות, פעולות חבלה, ירי נ״ט ורקטות, צליפות, הסוואה וחדירה במנהרות. כוח זה היה ממובילי הכוחות אשר חדרו לישראל בשבת האחרונה במטרה לבצע פעולות טרור רצחניות נגד אזרחי מדינת ישראל. 

כמו כן, כלי טיס של צה"ל חיסלו את מוחמד אבו שאמלה, פעיל בכיר מהמערך הימי של חמאס בחטיבת רפיח. ביתו של אבו שאמלה שימש גם לאחסון אמצעי לחימה ימיים שנועדו לממש מבצעי טרור כנגד ישראל.

מצורף תיעוד מתקיפות צה"ל ברצועת עזה במהלך הלילה: https://bit.ly/3POrp77

מצורף תיעוד מחיסול מוחמד אבו שאמלה: https://bit.ly/3tyaG0s

