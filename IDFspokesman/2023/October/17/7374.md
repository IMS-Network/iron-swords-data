## Message 7374

הודעה משותפת לדובר צה"ל ודוברות שב"כ:

פעילות צה"ל ושב"כ אל מול ארגון הטרור חמאס ברחבי יהודה ושומרון

בתום מבצע מעצרים נרחב לסיכול טרור והחרמת אמצעי לחימה, נעצרו ביהודה ושומרון 83 מבוקשים מתוכם 51 פעילים של ארגון הטרור חמאס; בכירי חמאס רבים ברחבי הגזרה נעצרו

כוחות רבים של צה"ל, שב״כ ומג"ב פעלו במוקדים רבים ברחבי אוגדת יהודה ושומרון לסיכול טרור, ועצרו 83 מבוקשים החשודים במעורבות בפעילות טרור ואמצעי לחימה רבים. 51 מהם פעילים בארגון הטרור חמאס.

בין הפעילים שנעצרו:

 עדנאן עצפור, תושב שכם ומבכירי ארגון הטרור חמאס באיו"ש. 
נאאל אבו כויכ, מראשי ארגון הטרור בגזרת רמאללה. 
אסמעיל ערוג, פעיל צבאי בארגון הטרור חמאס ובכיר בגזרת בית לחם.
 חאתם קפישה, חבר המועצה המחוקקת מטעם ארגון הטרור חמאס. 
ועוד 16 חברי ארגון הטרור חמאס ברחבי יהודה ושומרון. 

בנוסף במהלך הפעילויות אותרו והוחרמו נשק ציידים ואקדח. אין נפגעים לכוחותינו. 

מתחילת המלחמה נעצרו למעלה מ-440 מבוקשים ברחבי אוגדת יהודה ושומרון וחטיבת הבקעה והעמקים. למעלה מ-220 מהם משוייכים לארגון הטרור חמאס.

מצורפות אינפוגרפיקה ובה תמונות של עשרים פעילי חמאס שנעצרו ברחבי יהודה ושומרון: https://IDFANC.activetrail.biz/ANC17102023.89425165

