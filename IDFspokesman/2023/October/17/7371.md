## Message 7371

דובר צה"ל:

כ-120% אחוזי התייצבות ומוכנות בקרב אנשי המילואים של 'עוצבת סיני' לקראת הרחבת המהלך ההתקפי

לאחר מספר ימי לחימה ולאחר השלמת גיוס מילואים של מאות אלפי משרתים, בגיבוי מאמץ לוגיסטי נרחב, כוחות צה"ל נערכים למימוש מנעד רחב של תכניות התקפיות.

כחלק ממוכנות צה״ל הופעלו גדודי מילואים רבים למשימות הגנה בישובי עוטף עזה. בימים אלה, נערכת אוגדה 252 (׳עוצבת סיני׳) להרחבת הלחימה. עד כה אחוזי ההתייצבות מקרב אנשי המילואים של האוגדה עומדים על כ-120%. 

מפקד אוגדה 252 (׳עוצבת סיני׳), תא״ל מורן עומר: ״יחידות האוגדה נמצאות בלחימה בשבוע האחרון ובימים אלה מתאמנות לשלבים הבאים. אני סמוך ובטוח שאנשי המילואים, כמו אנשי הסדיר ביחד, יכניעו את החמאס. 
גרף הלמידה של אנשי המילואים מהיר מאד, יש להם הרבה בגרות ורצון ואנחנו מרגישים את זה. תפקידי הוא להשאר ממוקד במשימה ולבצעה הכי טוב שאפשר בהתאם ליכולות שלנו. נעשה כל מה שצריך, ולמי שזה לא היה ברור, עכשיו זה ברור. 
כלל הנשקים באוגדה חולקו, ואנו עומדים על כ-120% אחוזי התייצבות. אין לנו ירידה במוטיבציה. 

מצורף סרטון של מוכנות כוחות צה"ל בגזרת הדרום: https://bit.ly/3rNah9V

מצורף סינק של מפקד אוגדה 252 (׳עוצבת סיני׳), תא״ל מורן עומר:https://bit.ly/3M5IHvd

