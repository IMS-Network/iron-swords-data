## Message 7615

דובר צה"ל:

צה"ל ושב"כ חיסלו את מפקד גדוד מרכז ג'באליה בארגון הטרור חמאס שהיה ממובילי מתקפת הטרור הרצחנית ב-7 באוקטובר

מטוסי קרב של צה"ל, בהכוונה מודיעינית של שב"כ חיסלו לפני זמן קצר את אברהים ביארי, מפקד גדוד מרכז ג'באליה בארגון הטרור חמאס, שהיה ממובילי מתקפת הטרור הרצחנית ב-7 באוקטובר. בתקיפה נפגעו גם מחבלים רבים של החמאס.

מאז כניסת כוחות צה"ל לרצועת עזה ניהל אברהים ביארי את כלל הלחימה בצפון הרצועה. ביארי היה מעורב בשילוח המחבלים בפיגוע בנמל אשדוד בשנת 2004, בו נרצחו 13 ישראליים, היה אחראי על אכוונת ירי רקטי לעבר ישראל במשך שני עשורים וקידום פיגועים רבים נגד כוחותינו.

החיסול בוצע במסגרת תקיפה נרחבת של מחבלים ותשתיות טרור של גדוד מרכז ג׳באליה, אשר השתלט על מבנים אזרחיים בעיר עזה. התקיפה פגעה קשות בפיקוד והשליטה בגזרה ובהכוונת פעילות טרור נגד כוחות צה״ל הפועלים ברצועה. במסגרת התקיפה חוסלו מחבלים רבים של החמאס. לאחר התקיפה קרסה תשתית צבאית תת קרקעית של החמאס מתחת למבנים אלו.

צה"ל חוזר על קריאתו לתושבי האזור לנוע דרומה לשם הגנתם.

מצורפת תעודת זהות של אברהים ביארי: https://IDFANC.activetrail.biz/ANC31102023.021879

