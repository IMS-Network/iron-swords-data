## Message 7614

דובר צה"ל:

כוחות צה"ל בפיקוד חטיבת גבעתי השתלטו על מעוז צבאי של החמאס במערב ג׳באליה שבצפון הרצועה, בפעילויות קרקעיות היום חוסלו כ-50 מחבלים; במקביל כוחות קרקעיים ברחבי הרצועה ממשיכים בפעילות לסיכול טרור

כוחות חי"ר ושיריון בפיקוד חטיבת גבעתי פעלו ביממה האחרונה במעוז צבאי של ארגון הטרור חמאס בצפון הרצועה. בפעילויות ברחבי הרצועה במהלך היום חיסלו הלוחמים כ-50 מחבלים.

המעוז נמצא במערב ג’באליה ומשמש את מפקד גדוד ג’באליה של החמאס לאימונים לקראת פעולות טרור והוצאתן לפועל. במקום קיימות תשתיות ירי ומנהרות טרור המשמשות בין היתר למעבר של המחבלים למרחב החוף. כמו כן, במעוז אמצעי לחימה רבים המשמשים את המחבלים. 

במהלך הלחימה במעוז הכוחות ניהלו קרבות עם מחבלים וחיסלו רבים מהם, כלי טיס חיסלו מחבלים נוספים. הכוחות בשטח איתרו והשמידו פירי מנהרות, אמצעי לחימה וציוד צבאי. בנוסף, הלוחמים בשטח איתרו במתחם חומר מודיעיני. בסיום הפעילות הכוחות השתלטו על המתחם.

מצורפת אינפוגרפיקה של תצלום אוירי של המעוז: https://IDFANC.activetrail.biz/ANC31102023.128189

מצורף תיעוד מהתקיפות במהלך הלחימה במעוז החמאס: https://bit.ly/40iq0dG

