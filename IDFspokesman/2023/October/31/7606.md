## Message 7606

דובר צה"ל:

חיל האוויר סיכל איום אווירי במרחב ים סוף; לראשונה מתחילת המלחמה - יירוט מבצעי של מערכת ההגנה לטווח רחוק ״חץ״

טיל קרקע-קרקע ששוגר לשטח מדינת ישראל ממרחב ים סוף, יורט  בהצלחה על ידי מערכת ההגנה לטווח רחוק ״חץ״.
מערכות הגילוי של חיל האוויר עקבו אחר מסלול הטיל והוא יורט בזמן ובמיקום המבצעי המתאימים ביותר. 

כמו כן, מטוסי צה"ל הוזנקו בשעות הבוקר בעקבות איום אווירי שזוהה במרחב ים סוף ויירטו מטרות עוינות שטסו במרחב.

כלל האיומים יורטו מחוץ לשטח מדינת ישראל. לא זוהתה חדירה לשטח ישראל.

