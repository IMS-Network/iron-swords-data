## Message 7604

דובר צה"ל:

צה"ל ושב"כ פועלים כנגד ארגון הטרור חמאס ברחבי יהודה ושומרון; נעצרו 38 מבוקשים והוחרמו אמצעי לחימה

כוחות הביטחון הרסו הלילה את ביתו של צלאח ערורי, סגן ראש הלשכה המדינית והאחראי על פעילות ארגון הטרור חמאס ביהודה ושומרון; מפקד פיקוד המרכז קבע בהוראת שעה על החמרה בעונש לעבירות של הסתה לטרור ותמיכה בארגוני טרור

כוחות הנדסה, צה"ל ומג"ב פעלו הלילה בכפר ערורה שבמרחב חטיבת בנימין להריסת בית המחבל צלאח ערורי, סגן ראש הלשכה המדינית והאחראי על הפעילות של ארגון הטרור חמאס במרחב יהודה ושומרון. מבכירי מחבלי חמאס השוהים בחו"ל והאחראי לאכוונת הטרור מיהודה ושומרון.
במהלך הפעילות התפתחה הפרת סדר אלימה שכללה יידוי אבנים וסלעים לעבר הכוחות שהגיבו באמצעים לפיזור הפגנות. בנוסף, הכוחות הגיבו בירי חי לאוויר ולעבר מיידי הסלעים. זוהו פגיעות.

כוחות צה״ל, שב״כ ומג״ב פעלו הלילה במוקדים רבים ברחבי אוגדת יהודה ושומרון וחטיבת הבקעה והעמקים לסיכול טרור והחרמת אמצעי לחימה ועצרו 38 מבוקשים החשודים במעורבות בפעילות טרור. שמונה מהם מחבלים השייכים לארגון הטרור חמאס.

במהלך פעילות למעצר פעילי טרור בקבטיה הושלכו מטענים לעבר הכוחות, אשר הגיבו בירי, זוהתה פגיעה. במבצע מעצרים במחנות הפליטים של בית לחם, התפתחה הפרת סדר אלימה שכללה השלכת בקבוקי תבערה ואבנים לעבר הכוחות שהגיבו בירי.

כמו כן, בעקבות האירועים הרצחניים שהתרחשו ביום 7 באוקטובר 2023 והמלחמה בה נמצאת מדינת ישראל כיום, ובהתאם לחוות דעת מודיעינית עדכנית והמלצה משפטית, החליט מפקד פיקוד המרכז כי תמיכה בארגוני טרור, בהם חמאס, דאעש והג'יהאד האיסלאמי יחייבו עונשי מינימום מחמירים.
הוראת השעה קובעת כי יש עונש מינימום מחמיר בעבירות של הסתה או תמיכה בארגוני טרור.

עד כה נעצרו מתחילת המלחמה כ-1110 מבוקשים ברחבי אוגדת יהודה ושומרון וחטיבת הבקעה והעמקים, כ-710 משוייכים לארגון הטרור חמאס.

 מצורפת תמונת הצו עליו חתם מפקד פיקוד המרכז: https://did.li/3DgZH

מצורף תיעוד מהריסת בית המחבל: https://bit.ly/3Mnvdep

