## Message 7343

דובר צה"ל:

פעילות צה"ל ושב"כ אל מול ארגון הטרור חמאס ברחבי יהודה ושומרון

בתום מבצע מעצרים לסיכול טרור והחרמת אמצעי לחימה, הלילה נעצרו ביהודה ושומרון 40 מבוקשים מתוכם כ-20 פעילים של ארגון הטרור חמאס; נאטם בית דפוס שהפיק חומרי הסתה לארגון הטרור

כוחות צה"ל, שב״כ ומג"ב פעלו במהלך הלילה במוקדים רבים ברחבי אוגדת יהודה ושומרון לסיכול טרור, עצרו 40 מבוקשים החשודים במעורבות בפעילות טרור והחרימו אמצעי לחימה רבים. כ-20 מהמבוקשים שנעצרו פעילים בארגון הטרור חמאס. 

בכפר קליל שבשומרון נעצר מבוקש של ארגון הטרור חמאס שחשוד בפעילות לקידום טרור, בביתו הוחרמו נשק ציידים, מחסניות אמצעי לחימה רבים וציוד צבאי.

בכפר בית כחיל שבחטיבת יהודה, נאטם בית דפוס אשר הפיק והפיץ חומרי טרור והסתה של ארגון הטרור חמאס. 

בכפר עקבת ג׳אבר בבקעה, בוצע ירי ונזרקו בקבוקי תבערה לעבר הכוח שהגיב בירי, זוהתה פגיעה. במחנה הפליטים דהיישה, בוצעו זריקות אבנים וירי זיקוקים לעבר הכוחות אשר הגיבו בירי. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

מצורפת תמונת של אמצעי הלחימה שהוחרמו במהלך הלילה: https://IDFANC.activetrail.biz/ANC16102202325417

מתחילת המלחמה נעצרו כ-360 מבוקשים ברחבי אוגדת יהודה ושומרון וחטיבת הבקעה והעמקים. כ-210 מהם משוייכים לארגון הטרור חמאס.

