## Message 7067

דובר צה"ל:

לוחמי צה"ל, שב"כ ומג"ב עצרו שני מבוקשים אתמול (ה') בשעות הערב בעיר בית לחם. 
בכפר סינג'יל הלוחמים תחקרו חשודים. במהלך הפעילות, חשודים יידו אבנים לעבר הכוח, שהגיב באמצעים לפיזור הפגנות.

מספר אזרחים ישראליים נמצאו לפנות בוקר סמוך לקבר יוסף בעיר שכם שבחטיבת שומרון. האזרחים יצאו מהעיר בליווי כוחות הביטחון, ללא אירועים חריגים.

כמו כן, במהלך הלילה, מחבלים ירו לעבר עמדה צבאית סמוך לכפר יעבד שבחטיבת מנשה. כוח צה"ל הגיב בירי ולאחר סריקות נמצאו תרמילים במרחב. לא נגרם נזק ואין נפגעים. 

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

