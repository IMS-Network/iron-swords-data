## Message 7179

״חרבות ברזל״

דובר צה"ל:

חמ"ל החירום הלאומי של צה"ל, שב"כ, משטרת ישראל, משרדי ממשלה ומערך הסייבר הלאומי איתר כ-30 נעדרים

חמ"ל החירום הלאומי של צה"ל, שב"כ, משטרת ישראל, משרדי ממשלה ומערך הסייבר הלאומי, איתר אמש (ב') כ-30 נעדרים בקיבוץ עין השלושה שבדרום. 

אתמול בשעה 21:00, התקבלה במוקד החמ"ל הודעת מצוקה על קבוצת אזרחים נעדרים. אנשי המוקד ביצעו אימות של פרטי האירוע, ובאמצעות איכונים הצליחו לאתרם. בשעה 21:52 צוותים טקטיים של צה"ל הגיעו לקיבוץ והצליחו לחלץ את 30 הנעדרים ששהו במקום.

חמל החירום המשותף של צה"ל ומשטרת ישראל, נפתח בתחילת השבוע לסיוע באיתור אזרחים נעדרים וחילוצם. מאז פתיחתו, פנו מאות משפחות. צה"ל והמשטרה פועלים לילות כימים לאיתור הנעדרים ולעדכון המשפחות בכלל הפרטים שיש בידי כוחות הביטחון.

החמ"ל ממוקם ברחוב הנגב 4, קריית שדה התעופה (בניין להב 443) וימשיך לתת מענה מיטבי למאמצי החילוץ בשטח.

מדברי ע. קצין התנהגות אוכלוסייה מחוז דן, קמ"א יוסי גרייבר: "בתוך החושך הגדול, היתה לנו אתמול בלילה נקודת אור קטנה. בזכות דיווחים של אזרחים, איכון, איתור ושיתוף פעולה בין צוות מיוחד של פיקוד העורף, שב״כ ומשטרה, 30 בני אדם אותרו וניצלו מהתופת. התרגשות גדולה היתה בחמ״ל בעת שקיבלנו את הדיווח שהם נמצאו ביחד חיים ובריאים ונמצאים בדרכם למקום מבטחים. זה רגע שאתה מבין את עוצמת המשימה שלנו".

מצורפות תמונות בנושא: https://IDFANC.activetrail.biz/ANC1010234

