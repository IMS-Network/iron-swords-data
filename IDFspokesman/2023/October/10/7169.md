## Message 7169

"חרבות ברזל"

דובר צה"ל:

צה"ל תקף הלילה ברחבי הרצועה; מעל ל-200 יעדים נתקפו בחאן יונס ובשכונת רימאל

מטוסי קרב וכלי שיט של צה"ל תקפו בשעות האחרונות מטרות רבות של ארגוני הטרור ברחבי הרצועה.

עשרות מטוסי קרב תקפו במהלך הלילה מעל ל-200 מטרות ברחבי שכונת רימאל ובחאן יונס.

בין היתר, תקפו המטוסים תשתית צבאית של ארגון הטרור גא"פ הממוקם בחאן יונס, מחסן אמצעי לחימה בשימוש חמאס הממוקם במסגד, תשתית מבצעית ששימשה פעילים בארגון הטרור חמאס.

בנוסף, תקפו המטוסים דירה מבצעית של פעיל חמאס במערך הנ"ט, תשתית המשמשת את אחד מבכירי הארגון ונכס אשר שימש את פעילי הארגון וממוקם בבניין רב קומות בשכונת אל פורקן.

המטוסים תקפו גם מסגד ובו מפקדה מבצעית של ארגון הטרור חמאס, מפקדה נוספת ששימשה פעילים בכוח הנ"ט של ארגון הטרור ושתי דירות מבצעיות נוספות.

מצורף תיעוד של תקיפת יעדי טרור ברצועת עזה בימים האחרונים: https://bit.ly/46ouLoh

מצורף תיעוד של תקיפת חיל האוויר ביעדים של ארגון הטרור חמאס בשכונת רימאל אמש: https://bit.ly/3ZQMKRG

מצורף תיעוד מתקיפת מפקדות מבצעיות על ידי חיל האוויר: https://bit.ly/3ZVgc9u

מצורף תיעוד של תקיפות סירות גומי של פעילי טרור על ידי חיל האוויר: https://bit.ly/3RQxPVK

