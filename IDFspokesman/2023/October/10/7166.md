## Message 7166

"חרבות ברזל"

דובר צה"ל:

פעילות כוחות צה״ל ביממה האחרונה בעוטף עזה

לוחמי צה"ל ניהלו בימים האחרונים קרבות אל מול מחבלים ביישובים ובמוצבים השונים ברחבי עוטף עזה. 

הלוחמים פעלו באומץ לב ובנחישות, על מנת להשיב את השליטה ביישובים ובמוצבים ותפסו אמצעי לחימה רבים שהיו ברשות המחבלים, תוך פינוי פצועים שנפגעו.

במהלך ימי הקרב, לוחמי חטיבת השריון 401, סיכלו עשרות מחבלים ביישובי העוטף, פינו פצועים רבים וסייעו בחילוץ בני הערובה בעשרות מוקדים.

לוחמי ומפקדי חטיבת גולני נלחמו בימים האחרונים בקרבות אש ארוכים ועיקשים במספר מוקדים ביניהם כיסופים, נתיב העשרה ונחל עוז, בהם השיגו מחדש שליטה על היישובים והמוצבים ונטרלו מחבלים. גדוד 13 וגדוד 51 מצויים מתחילת הלחימה בקו המגע הראשון ואליהם חברו לתגבור סיירת גולני, גדוד 12, פלוגות הכשרה מבסיס האימון החטיבתי וכוחות מילואים של החטיבה. 

מצורף סרטון בנושא פעילות חטיבת גולני בעוטף עזה: https://bit.ly/3ZQeRka

מצורפות תמונות בנושא פעילות חטיבת גולני בעוטף עזה: https://IDFANC.activetrail.biz/ANC7643

גדודי חטיבת החילוץ וההדרכה של פיקוד העורף פרוסים ברחבי הארץ. החטיבה פעלה מתחילת הלחימה בהגנה על בסיס זיקים ויישובי עוטף עזה, פינוי תושבים וכוננות חילוץ.

מצורף סינק של מפקד חטיבת החילוץ וההדרכה, אלוף-משנה אלעד אדרי: https://bit.ly/48ZaRlJ

בנוסף, 

מצורף סרטון בנושא פעילות כוחות צה״ל בימים האחרונים: https://bit.ly/45k7EtD


מצורפות תמונות של כוחות צה"ל ופעילותם בימים האחרונים: https://IDFANC.activetrail.biz/ANC0964

