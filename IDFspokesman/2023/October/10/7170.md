## Message 7170

תמונת מצב מלחמה - עדכון דובר צה"ל לציבור | יום ג', 10 באוקטובר 2023, 08:30

- דובר צה״ל מעדכן כי אנחנו בעיצומן של שעות משמעותיות - ממשיכים בתקיפות מאסיביות מן האוויר ברצועת עזה, ומצויים בהערכת מצב מתמשכת בזירה הצפונית. האירועים מתגלגלים וצה״ל מנהל אותם באופן הדוק.

- זה 36 שעות שמתבצעות תקיפות נרחבות של חיל-האוויר, בהן הוא מטיל מאות טונות של פצצות על אלפי מטרות.

- הלילה, צה"ל תקף מטרות רבות בשכונת הפאר רימאל, המהווה סמל של הרצועה. 

- לאחר מכן, יצא גל תקיפה נוסף של מאות מטרות בחאן יונס, ובהן תשתיות מודיעין, דירות מבצעיות, בתי פעילים של ארגוני הטרור ברצועה ונקודות כינוס של מחבלים.

- חאן יונס מצטרפת לרשימה של האתרים והשכונות בהם פעלנו בעצימות והבאנו להרס טוטאלי של תשתיות הטרור. בינהן - אל פורקן, בית חאנון, סג'עיה ורימאל.

- עד כה צה"ל תקף אלפי מטרות, הטיל אלפי טונות של חימושים, וממשיך לייצר מקסימום נזק. 

- במקביל לתקיפת חיל האוויר, חיל הים תוקף במרחב הימי  - כל מי שמנסה לצאת בסירות או אל החוף מחוסל. מסכלים גם את נקודות הזינוק שלהם במימד בימי.

- צה״ל השיג שליטה ביישובי עוטף עזה - הכוחות ממשיכים לבצע סריקות על מנת להבטיח הרג של מחבלים שמסתתרים. 

- יחידת יהל"ם של צה"ל עובדת ברגעים אלו על הפרצות בגדר עבור ארגון המרחב, על מנת להחזיק באופן מלא את הגדר. צה״ל מקים מחסום של טנקים, כלי טיס וכלי שיט על מנת למנוע כל כניסה או יציאה מהרצועה. 

- לצד זאת, צה"ל השלים את פינוי היישובים צמודי הגדר בעוטף עזה, למעט בעלי תפקידים חיוניים ומקרים חריגים שנשארו.

- צה"ל מטהר את מרחב העוטף באמצעות 35 גדודים, 4 תתי-אלופים שמפקדים על גזרות שונות לצד מפקד אוגדת עזה. ישנם עשרות אלפי לוחמים במרחב.

-  ביממה האחרונה התקיימו מספר אירועים מבצעיים בגבול הצפון – צה"ל פעל בנחישות אל מול אירועים אלו, מהקרקע ומהאוויר, במהירות ובדיוק.

- במהלך היתקלות עם מחבלים בגבול לבנון, נפל סמח"ט חטיבה 300, סא"ל עלים עבדאללה ז"ל – מפקד מצוין אשר חתר למגע, כמו שעושים כל מפקדי צה״ל בכלל הגזרות. עלים ז״ל עמד בראש הכוח ופיקד עליו בגבורה תוך הגנה על תושבי הצפון.

- במהלך האירוע היו לחזבאללה נפגעים והרוגים. 

- נכון לעכשיו - אין עוד אירועים בצפון. אבל צה״ל בהיערכות מלאה לתרחישים להמשך.

- ישנם מספר עימותים וסיכולים ביהודה ושומרון, צה"ל מצוי בקשר עם ההתיישבות. 
כוחות צה״ל מאבטחים את הצירים ומסכלים הפיגועים.

- אתמול התקיימה שיחת טלפון ראשונה של הרמטכ"ל עם יושב ראש המטות המשולבים מאז נכנס לתפקידו. בשיחה ציין הגנרל כי הוא עומד לצד צה״ל.

- מדינות רבות הציעו סיוע ונותנות לצה״ל גיבוי שלא משתמע לשתי פנים. צה״ל חזק וערוך להתמודד בעצמו, אך מכין עצמו כבר לתרחישים מחמירים.

- צה"ל קלט 300,000 אנשי מילואים ב-48 שעות. צה"ל מספק ציוד לחימה לפי סדרי העדיפויות. אין מחסור.
יפתח מהבוקר מוקד בווטסאפ אשר יהיה זמין 24/7 בו מפקדים וחיילים יוכלו לדווח על חוסרים לוגיסטיים (המספר שלו – 0526156256). המוקד נפתח על מנת להבין היכן נמצאים פערים נקודתיים ולהביא לשם מזון, ציוד ולוגיסטיקה בהקדם האפשרי.

- באשר לחטופים ולנעדרים, האלוף במיל׳ ליאור כרמלי יחד עם עשרות משרתי מילואים, עוסקים בלהגיע למשפחות.
האלוף במיל׳ ניצן אלון מונה כמוביל המאמץ המודיעיני בתחום השבויים והנעדרים.

