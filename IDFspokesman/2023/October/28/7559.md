## Message 7559

הודעה משותפת לדובר צה"ל ודוברות שב"כ:

צה"ל ושב"כ פועלים כנגד ארגון הטרור חמאס ברחבי יהודה ושומרון

נעצרו ביהודה ושומרון 11 מבוקשים, מתוכם שני פעילים בארגון הטרור חמאס; במבצע חטיבתי במחנה הפליטים ג׳ילזון הכוחות הרסו בית לא חוקי של פעיל חמאס

כוחות צה״ל, שב״כ ומג״ב עצרו הלילה מבוקשים החשודים במעורבות בפעילות טרור ברחבי אוגדת יהודה ושומרון. במסגרת הפעילות נעצרו 11 מבוקשים, מתוכם שני פעילי ארגון הטרור חמאס. 

במבצע חטיבתי במחנה הפליטים ג׳ילזון שבחטיבת בנימין הכוחות הרסו יחד עם כוחות הנדסה של צה"ל בשיתוף עם אנשי המנהל האזרחי בית לא חוקי של הפעיל באגס נחלה, המשויך לארגון הטרור חמאס. 
בנוסף, הכוחות סרקו מבנים, תחקרו חשודים ועצרו 3 מבוקשים. 

במהלך המבצע במחנה הפליטים ג׳ילזון, התקיימו מספר הפרות סדר שכללו זריקת מטענים, אבנים, בקבוקי תבערה וירי חי. הכוחות השתמשו באמצעים לפיזור הפגנות ובירי לפיזור הפרות הסדר.

במהלך מעצר בשעות הבוקר במחנה הפליטים דהיישה שבעציון, התקיימה הפרת סדר לעבר הכוח שהגיב בירי, זוהו פגיעות.

עד כה נעצרו מתחילת המלחמה מעל ל-1,020 מבוקשים ברחבי אוגדת יהודה ושומרון וחטיבת הבקעה והעמקים, מעל ל-700 משוייכים לארגון הטרור חמאס.

מצורף תיעוד מהריסת בית הפעיל: https://bit.ly/475hXDh

