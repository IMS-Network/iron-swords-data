## Message 7553

דובר צה"ל:

צה"ל השמיד כ-150 מטרות תת קרקעיות בצפון רצועת עזה הלילה
 
מטוסי קרב תקפו הלילה כ-150 מטרות תת-קרקעיות בצפון רצועת עזה. במהלך התקיפה חוסלו מחבלים של ארגון הטרור חמאס והושמדו מנהרות לחימה, מרחבי לחימה תת-קרקעיים ותשתיות טרור תת-קרקעיות נוספות. 

מדבריו של מפקד מרכז האש בפיקוד הדרום, אלוף-משנה י׳: ״אנו מפעילים אש שטרם נראתה כמותה ברצועת עזה. מהאוויר, מהקרקע או מתת-הקרקע- צה"ל יחסל כל מחבל בכיר או זוטר וכל תשתית טרור של חמאס."

רמ"א (ראש להק מבצעי אוויר), תת-אלוף גלעד קינן: "במטס התקיפה הלילה כמאה מטוסי קרב הטילו מאות חימושים והשמידו מאות מטרות של ארגון הטרור חמאס. חיל האוויר ערוך להמשך התפתחות המערכה, ופועל יחד עם כלל הגופים בצה״ל כאשר היעד ברור - להשמיד כל דבר שנגעה בו יד חמאס".

מצורף תיעוד מתקיפת התשתיות התת-קרקעיות: https://bit.ly/3sjf3Ml

מצורפת ויזואליה נוספת בנושא: https://bit.ly/3ShFufV

