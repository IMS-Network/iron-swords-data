## Message 7975

דובר צה״ל:

כוחות צה"ל ושב"כ פעלו הלילה כנגד ארגון הטרור חמאס ברחבי פיקוד המרכז

בכפר רומנה שבחטיבת מנשה הכוחות הרסו הלילה את בית המחבל שביצע את פיגוע הירי בתל אביב בו נרצח הסייר חן אמיר ז"ל; בפעילות משותפת של צה״ל ושב״כ הלילה, במהלך מעצר, חוסל מחבל חמוש אשר גייס חולייה צבאית וביצע מספר פיגועי ירי 

בפעילות משותפת של כוחות צה"ל, שב"כ ומג"ב, נעצרו עשרה מבוקשים ברחבי יהודה ושומרון וחטיבת הבקעה והעמקים, שניים מתוכם מחבלים בארגון הטרור חמאס.

במהלך הלילה כוחות הנדסה של צה"ל ומג"ב פעלו בכפר רומנה שבחטיבת מנשה והרסו את בית המחבל כמאל אבו בכר שביצע את פיגוע הירי בתל אביב ב-5.8.23, בו נרצח חבר הסיירת העירונית חן אמיר ז"ל.

כמו כן, בפעילות הכוחות בעיר יריחו שבחטיבת הבקעה והעמקים ועל בסיס מידע מודיעיני מדויק של שב״כ, במהלך פעילות למעצרו חוסל מחמד חנאוי, מחבל חמוש, המשוייך לארגון הג'יהאד אסלאמי.
חנאוי גייס חוליה צבאית וביצע מספר פיגועי ירי לעבר כוחות צה"ל בחודשים האחרונים. 
ברכבו של חנאוי נמצא נשק מסוג M16, מחסניות, תחמושת וציוד צבאי.
בעיר חברון נעצר מבוקש אשר יידה בעבר אבנים לעבר אזרחים ביישוב קרית ארבע.

בכפר קליל בשומרון איתרו הלוחמים מחרטה לייצור אמצעי לחימה וחלקי נשק. 
בנוסף, מסתערבי מג״ב איו״ש בהכוונת שב״כ, עצרו בקסבה של שכם חולית מחבלים השייכים לחוליה צבאית שביצעה ירי לעבר כוחות ביטחון מספר פעמים בעת פעילויות שונות. 
 
עד כה נעצרו מתחילת המלחמה מעל 1,950 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

מצורף אייטם מהריסת בית המחבל: https://bit.ly/3STyTIY

מצורפות תמונות מהריסת בית המחבל: https://IDFANC.activetrail.biz/ANC241120236892855

מצורפות תמונות של אמצעי הלחימה, התחמושת והמחרטה שהוחרמו ברחבי פיקוד המרכז: https://IDFANC.activetrail.biz/ANC24112023589735595

