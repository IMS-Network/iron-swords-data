## Message 7755

דובר צה"ל:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

כוחות צה"ל, מג"ב ושב"כ הרסו הלילה בעיר חברון שבחטיבת יהודה את בתי שני המחבלים מארגון הטרור חמאס, שביצעו את הפיגוע בו נרצחה בת שבע נגרי ז"ל; נעצרו 41 מבוקשים ברחבי יהודה ושומרון מתוכם 14 מחבלים בארגון הטרור חמאס

כוחות צה״ל, שב״כ ומג״ב עצרו הלילה ברחבי אוגדת יהודה ושומרון וחטיבת הבקעה והעמקים 41 מבוקשים, מתוכם 14 מחבלים בארגון הטרור חמאס.

במהלך הלילה כוחות הנדסה, צה"ל ומג"ב פעלו בעיר חברון שבחטיבת יהודה והרסו את שני בתי המחבלים מוחמד שנתיר וצקר שנתיר מארגון הטרור חמאס, שביצעו את הפיגוע בו נרצחה בת שבע נגרי ז"ל ב21.8.23.

כמו כן, במבצע לסיכול טרור בעיר חברון שביהודה הכוחות אטמו בית דפוס והחרימו בו ציוד אשר שימש להדפסת חומרי הסתה לארגון הטרור חמאס. 

במבצע לסיכול טרור במחנות הפליטים אל ערוב, דהיישה ואלעיידה שבחטיבת עציון, הכוחות תחקרו חשודים רבים וסרקו מבנים.
נעצרו סך הכל 22 מבוקשים. במהלך הפעילויות מחבלים יידו אבנים והשליכו מטען לעבר הכוחות שהגיבו בירו לעבר אחד החמושים, זוהתה פגיעה. 

בנוסף, במהלך סריקות הכוחות אחר אמצעי לחימה ברחבי יהודה ןשומרון איתרו הלוחמים והחרימו שני אקדחי אוויר, שלושה רימונים, תחמושת, ציוד צבאי ומספר מטענים מאולתרים.

עד כה נעצרו מתחילת המלחמה מעל 1540 מבוקשים ברחבי אוגדת יהודה ושומרון וחטיבת הבקעה והעמקים, למעלה מ-930 מהם משויכים לארגון הטרור חמאס.

מצורפות תמונות מאמצעי הלחימה שהוחרמו: https://IDFANC.activetrail.biz/ANC10112023084020

מצורף תיעוד מהריסת בתי המחבלים: https://bit.ly/3FT893H

מצורפות תמונות מהריסות בתי המחבלים: https://IDFANC.activetrail.biz/ANC101120239859404

