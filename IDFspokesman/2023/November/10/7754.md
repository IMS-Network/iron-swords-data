## Message 7754

דובר צה"ל:

צה"ל ושב"כ חיסלו מחבלי נ'חבה של ארגון הטרור חמאס, ביניהם מחבלים שהשתתפו בטבח הרצחני בעוטף עזה

כוחות צה"ל, בהכוונת אגף המודיעין חיסלו מספר מחבלי נ'חבה של ארגון הטרור חמאס שהשתתפו בטבח הרצחני בעוטף עזה, מבין המחבלים שחוסלו; אחמד מוסא, מפקד פלוגת נח'בה ועמר אלהנדי, מפקד מחלקה שהתבצרו במערב ג'באליה.
 
אחמד מוסא היה אחד ממפקדי הפשיטות לבסיס זיקים, קיבוץ זיקים ומוצב יפתח. בימים האחרונים הוביל אחמד מוסא פעילות התקפית כנגד כוחות צה"ל במרחב מערב ג'באליה.

בנוסף, חוסל בהכוונת שב״כ ואמ״ן ראש מערך הצליפה של ארגון הטרור חמאס בחטיבת הצפון, מחמד כחלות.

לוחמי מילואים מאוגדה 252, בהכוונת שב"כ, תקפו הלילה 19 מחבלי חמאס שנערכו לתקיפת כוחותינו.

בנוסף, לוחמי צוות קרב חטיבת 401 איתרו והשמידו מכולה שמוקמה בחוף הים ובה כ-20 משגרי רקטות. במהלך התקפה חטיבתית של כוחות חטיבת הצנחנים בשכונת שיח׳ עג׳לין, סרק הכוח איתורים במרחב הדרומי של הגזרה ומצא משגר רקטות בסמוך לבנייני מגורים. כלל אמצעי הלחימה שאותרו הושמדו או הוחרמו על ידי כוחותינו.

מצורף תיעוד מהערכת מצב שביצע מפקד פיקוד הדרום, אלוף ירון פינקלמן בשטח רצועת עזה: https://bit.ly/475FsMZ

מצורף תיעוד המכולה ובה משגרי רקטות בחוף הים: https://bit.ly/49x4YMP

מצורף תיעוד מתקיפות צה"ל ברצועת עזה: https://bit.ly/40ulPeZ

