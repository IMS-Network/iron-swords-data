## Message 7760

דובר צה"ל:


צה"ל תקף יותר מ-15,000 מטרות של ארגוני הטרור ברצועת עזה השמיד והחרים כ-6000 אמצעי לחימה מתחילת הלחימה; כך מערכת "יהלום" יירטה כלי טיס בלתי מאויש סמוך לעיר אילת אתמול

מתחילת הלחימה הותקפו יותר מ-15,000 מטרות של ארגוני הטרור ברצועת עזה, ואותרו כ-6000 אמצעי לחימה על ידי כוחות צה"ל, ביניהם: מטולי נ"ט, טילי נ"מ, רקטות וטילי תמ"ס, מטענים, תחמושות, חומרי נפץ ועוד.

כוחות משולבים של צה"ל המשיכו לתקוף בימים האחרונים מטרות טרור רבות ברחבי רצועת עזה, ביניהן מפקדות מבצעיות, תשתיות טרור, תשתיות המערך הרקטי, מחסני אמל"ח ומחסנים לוגיסטיים, מטרות פיקוד ושליטה, מטרות שלטוניות, מטרות מודיעיניות, עמדות שיגור, מנהרות טרור ומחבלים רבים של ארגון הטרור חמאס.

שיתוף הפעולה בין כוחות האוויר, הים והיבשה נמשך ומאות מטרות מוכוונות על ידי כוחות החי"ר ועל ידי אגף המודיעין בזמן אמת, ונתקפות תוך זמן קצר על ידי חיל האוויר וחיל הים.

אתמול (ה') לוחמי ההגנה האווירית יירטו באמצעות מערכת ההגנה האווירית "יהלום" (פטריוט), כלי טיס בלתי מאויש עוין טרם חצייתו לשטח מדינת ישראל בסמוך לעיר אילת. יירוט זה מצטרף ליירוטים רבים נוספים אשר בוצעו ע"י לוחמי ההגנה האווירית במהלך ימי הלחימה.

מצורף תיעוד מיירוט המטרה האווירית אמש על ידי מערכת "יהלום"(פטריוט) ומתקיפות חיל האוויר, חיל הים, כוחות שיריון והנדסה: https://bit.ly/3QS4QzT

מצורפת אינפוגרפיקה בנושא 15,000 מטרות שנתקפו ברחבי רצועת עזה מתחילת הלחימה: https://IDFANC.activetrail.biz/ANC1011202397492907

מצורפת אינפוגרפיקה המפרטת את נתוני אמצעי לחימה שנאספו: https://IDFANC.activetrail.biz/ANC1011202376720

