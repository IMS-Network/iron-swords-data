## Message 7652

הודעה משותפת לדובר צה"ל ולדוברות שב"כ:

חוסל מפקד גדוד צברא תל אלהוא של ארגון הטרור חמאס; כוחות צה"ל ממשיכים בקרבות קרקעיים ברצועת עזה

מטוסי קרב של צה"ל, בהכוונת מודיעין מדוייק של אמ"ן ושב"כ, חיסלו את מוצטפא דלול, מפקד גדוד צברא תל אלהוא, שלקח חלק מרכזי בניהול הלחימה כנגד כוחות צה"ל ברצועת עזה. דלול ביצע מספר תפקידים בגדוד ובחטיבת העיר עזה של ארגון הטרור חמאס.

בנוסף, מטוסי ומסוקי קרב וכוחות ארטילריים חיסלו בהכוונת לוחמי חטיבת הנח"ל מספר מחבלים שפעלו כנגד הכוחות הקרקעיים. במסגרת פעילות לוחמי צה"ל מחטיבה 551 לסריקת מרחב בית חאנון, אותרו אמצעי לחימה וחומרי מודיעין רבים הכוללים בין היתר נשקים מסוג קלאצ׳ניקוב ותת מקלע, מחסניות, רימונים, מטענים, RPG, כלי תקשורת ומפות. 

במהלך הלילה מטוסי קרב תקפו תשתיות טרור וחיסלו מחבלים של ארגון הטרור חמאס. במקביל לוחמי זרוע הים תקפו בהכוונת הכוחות הקרקעיים מספר מבנים מהם בוצע ירי לעבר כוחותינו והשמידו עמדות טילי נ״ט.

מצורפת תעודת זהות של מוצטפא דלול, מפקד גדוד צברא תל אלהוא, שחוסל: https://IDFANC.activetrail.biz/ANC11032023256587

מצורף תיעוד החיסול: https://bit.ly/3QqBYgG

מצורף תיעוד מפעילות הכוחות הקרקעיים: https://bit.ly/3srMPiu

מצורף תיעוד מתקיפות חיל האוויר עם קולות קשר ומתקיפות זרוע הים: https://bit.ly/47l2aQZ

מצורפות תמונות מהפעילות הקרקעית ושל אמצעי הלחימה שאותרו: https://IDFANC.activetrail.biz/ANC03110202325415

