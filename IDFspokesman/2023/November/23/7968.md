## Message 7968

דובר צה"ל:

צה"ל שב"כ ומג"ב פועלים כנגד ארגון הטרור חמאס ברחבי פיקוד המרכז

גם הלילה הכוחות השלימו שני מבצעים חטיבתיים; במבצע בפיקודה של חטיבה 646 במחנה הפליטים בלאטה נעצרו 14 מבוקשים, הוחרמו שלושה חמ״לי תצפית שבעבר הפעילו מטען על כוחותינו. במבצע בכפר עזון כנגד הטרור העממי נעצרו עשרה מבוקשים והוחרמו עשרה רכבים בלתי חוקיים וחומרי הסתה של ארגון הטרור חמאס

בפעילות משותפת של כוחות צה"ל, שב"כ ומג"ב, נעצרו הלילה כ40 מבוקשים ברחבי יהודה ושומרון וחטיבת הבקעה והעמקים, שלושה מתוכם משויכים לארגון הטרור חמאס.

מאות לוחמי צה״ל במילואים וכוחות מג״ב בפיקודה של חטיבת המילואים 646 פעלו כ- 14 שעות במבצע חטיבתי במחנה הפליטים בלאטה שבשומרון בהכוונת שב"כ וצה״ל. הכוחות עצרו 14 מבוקשים, חיסלו מחבל חמוש, איתרו והחרימו שלושה חמ״לי תצפית אשר לאחרונה הופעלו מהם מטענים על הכוחות. בנוסף אותרו והוחרמו שני אקדחים ונשק מאולתר, מטענים, אמצעי לחימה נוספים וציוד צבאי. 

במבצע חטיבתי נוסף לסיכול טרור עממי במרחב הכפר עזון שבחטיבת אפרים מאות לוחמי מילואים וכוחות מג״ב סרקו ותיחקרו עשרות מבנים וחשודים, עצרו עשרה מבוקשים, איתרו אמצעי לחימה, תחמושת, חומרים לייצור מטענים וחומרי הסתה של ארגון הטרור חמאס. בנוסף, כוחות מג״ב החרימו עשרה רכבים בלתי חוקיים. 

בסריקות אחר אמצעי לחימה בעיזריה בעציון נמצאו חלקי אקדח ואקדח אוויר. ברומאנה במנשה נמצא על ידי הכוחות תיק עם מטענים מאולתרים מוכנים לשימוש שהושמד וגם אקדח. 

בפעילות סיכול במחנה הפליטים אל ערוב בעציון נעצרו חמישה מבוקשים והוחרמו 15 רכבים בלתי חוקיים. במהלך הפעילות נזרקו אבנים בצורה מאסיבית, הכח הגיב בירי וזוהתה פגיעה. בטובאס נעצרו שלושה מבוקשים החשודים בירי לעבר כוחות. במהלך המעצר נזרקו מטענים לעבר הכוח אשר הגיב בירי, זוהו פגיעות.

עד כה נעצרו מתחילת המלחמה כ-1950 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

מצורפות תמונות של אמצעי הלחימה מהמבצע במחנה הפליטים בלאטה:https://IDFANC.activetrail.biz/ANC23112023EROFERUIV%D7%99

