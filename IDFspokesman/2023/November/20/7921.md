## Message 7921

דובר צה"ל:

צה"ל ושב"כ פועלים כנגד ארגון הטרור חמאס ברחבי פיקוד המרכז

נעצרו 16 מבוקשים ברחבי יהודה ושומרון וחטיבת הבקעה והעמקים; בשווארוואה שבעציון נעצר בכיר בארגון הטרור חמאס

במהלך הלילה כוחות צה״ל, שב״כ ומג״ב פעלו ברחבי יהודה ושומרון וחטיבת הבקעה והעמקים ועצרו 16 מבוקשים, שניים מתוכם מארגון הטרור חמאס. 

בכפר שווארוואה שבחטיבת עציון עצרו הכוחות בכיר בארגון הטרור חמאס, טארק עבדאללה אחמד סאלם.

במהלך פעילות בואדי פארעה שבחטיבת הבקעה והעמקים, מחבלים ירו לעבר הכוחות, ובפעילות ביריחו מחבלים השליכו רימון הלם, הכוחות הגיבו בירי וזוהו פגיעות.

בנוסף במהלך הלילה מחבלים ביצעו ירי לעבר מספר רכבים ישראלים סמוך לגשר א-זיווה שבחטיבת אפרים, זוהו פגיעות ירי במספר רכבים, בנוסף נגרם נזק למספר רכבים נוספים מדוקרנים מאולתרים שהונחו על הכביש, אין נפגעים. כוחות צה״ל פתחו במרדף אחר המחבלים.

המבוקשים שנעצרו הועברו להמשך טיפול כוחות הביטחון, אין נפגעים לכוחותינו

עד כה נעצרו מתחילת המלחמה כ-1,850 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

