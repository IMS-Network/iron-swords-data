## Message 7870

דובר צה"ל:

זיהוי חוליות נ״ט וחיסולן – פעילות יחידת האיסוף 'ניצן' (636) ברצועת עזה

צוותי לוחמים של גדוד 636 מחיל הגנת הגבולות בפיקוד המרכז, בסדיר ובמילואים, משולבים בכוחות הלוחמים ברצועת עזה.

במסגרת פעילותם במרחב בית חאנון זיהו לוחמי האיסוף עמדת תצפית שהקימו מחבלי חמאס, הלוחמים הכווינו אש מדויקת, חיסלו את המחבלים והביאו לסגירת מעגל מהירה על המחבלים והתצפית.

בנוסף, בעזרת יכולות תצפית מתקדמות ושימוש ברחפנים, זוהו שלושה מחבלים חמושים בטילי RPG וקלצ'ניקוב באזור בית חאנון. כוחות האיסוף הכווינו תקיפה אווירית מדויקת והמחבלים חוסלו. 

מפקד יחידה 636, סגן-אלוף ג׳: ״מתחילת הפעילות הקרקעית ברצועת עזה מביאים לוחמי יחידות האיסוף הקרבי תמונת מודיעין משמעותית ומכרעת מעומק שטח האויב. בזכות אותה פעילות, אנו רושמים הישגים רבים באיתורם של מחבלים, תשתיות ואמל״ח המשמשים את החמאס וארגוני הטרור בעזה.״

מצורף תיעוד זיהוי וחיסול חוליית המחבלים המקימים עמדת תצפית נגד כוחותינו: https://bit.ly/46iWBl5

מצורף תיעוד מזיהוי וחיסול מחבלים חמושים בטילי RPG:
https://bit.ly/3MMxikl

