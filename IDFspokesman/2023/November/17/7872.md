## Message 7872

דובר צה"ל:

פעולה מהירה וזיהוי מוקדם; גבורתם של לוחמי צה"ל וכוחות הביטחון במחסום המנהרות מנעה פיגוע גדול

לוחם מעברים מגדוד ארז זיהה אתמול (ה'), רכב חשוד שהגיע למחסום המנהרות הנמצא תחת אחריות מחוז ירושלים. הלוחם עצר את הרכב לבידוק וחוליית המחבלים שהייתה ברכב פרקה ממנו ופתחה באש לעבר כוחות הביטחון הפועלים במחסום, לוחמי המעברים, יחד עם לוחמי יחידה מיוחדת של חיל האוויר שהיו במשימת תגבור במחסום, שוטרים, לוחמי מג"ב והמאבטחים האזרחיים הגיבו במהירות, חתרו למגע, פתחו באש וחיסלו את המחבלים. 

לאחר נטרול המחבלים, הכוחות איתרו שני רובים מסוג M-16, שני אקדחים, מאות כדורים, מחסניות רבות ושני גרזנים. 
בפעולתם המהירה והנחושה ובעזרת הזיהוי המקדים של הרכב החשוד, מנעו לוחמי המעברים והכוחות במעבר פיגוע גדול שתיכננו המחבלים.

במהלך האירוע, נהרג לוחם המעברים, רב-טוראי אברהם פטנה ז״ל ונפצע לוחם נוסף באורח קל.

מצורף סינק של רב-סרן יהודה, מפקד פלוגה בגדוד ארז:
https://bit.ly/3G9ig4l

מצורף סינק של סגן גל, מפקדת מחלקה בגדוד ארז:
https://bit.ly/47hrac3

