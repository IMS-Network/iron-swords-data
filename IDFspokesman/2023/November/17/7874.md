## Message 7874

דובר צה"ל:

פעילות כוחות צה״ל ברצועת עזה נמשכת; פצצות RPG, פצצות מרגמה ונשקים אותרו בגן ילדים ובבתי ספר ברצועת עזה

לוחמי צה"ל מחטיבת ביסל"ח איתרו עשרות פצצות מרגמה שהוסתרו על ידי ארגון הטרור חמאס בגן ילדים בצפון רצועת עזה וכוחות מסיירת גולני פשטו על בית הספר היסודי 'אל-כרמל', בו מצאו הכוחות אמצעי לחימה שהסתיר ארגון הטרור חמאס.

בנוסף, לוחמי צוות הקרב הגדודי של גדוד 12 בחטיבה 7, זיהו חוליית מחבלים במרחב העיר עזה. לאחר הזיהוי המחבלים ניסו להימלט מהמרחב, הלוחמים ניהלו אחריהם מרדף רגלי ובמקביל הכווינו על החולייה כלי טיס.
כלי הטיס שהוכוון למקום תקף וחיסל את המחבלים. 

מצורף תיעוד מתקיפת המחבלים בהכוונת גדוד 12: https://bit.ly/3MJX9te

מצורף תיעוד מאיתור פצצות המרגמה בגן הילדים על ידי לוחמים מחטיבת ביסל"ח: https://bit.ly/47x8k0c

מצורף סינק של מפקד סיוע האש החטיבתי של חטיבה 7, רב-סרן נ׳: https://bit.ly/3G5Sm1I

מצורפות תמונות מאמצעי הלחימה שאיתרו סיירת גולני: https://IDFANC.activetrail.biz/ANC1711202387465132

