## Message 7693

דובר צה"ל:

הפרחים ימשיכו לפרוח; חמ״ל התצפיתניות של נחל עוז נפתח מחדש
״נמשיך להילחם עבור המדינה, לזכרן של חברותינו״

אתמול (א׳) נחנך חמ״ל התצפיות החדש שהוקם לגזרת נחל עוז במחנה רעים, זאת כחודש לאחר מתקפת הפתע הרצחנית של ארגון הטרור חמאס. במסגרת אירועי ה-7 באוקטובר, תצפיתניות ובלונאי המוצב ביצעו את משימתם לצד כוחות צה״ל נוספים אשר לחמו קרב קשה, על מנת להגן על הגזרה.

החמ״ל החדש שנבנה נועד לאפשר לתצפיתניות גדוד 414 אשר אמונות על ההגנה בגזרת החטיבה הצפונית באוגדת עזה למלא את משימתן.

מדברי מפקד גדוד 414, סגן-אלוף אופיר: ״סיפורו של חמ״ל נחל עוז יהיה לעולם סיפורו של תפקוד הרואי ולחימה נוכח פני אויב.
נרכין ראש לזכר הנופלות והנופלים, נחבק ונחזק את המשפחות היקרות שהן חלק בלתי נפרד מגדוד 414 מעתה ועד עולם״. 

מדברי מפקדת בחמ״ל נחל עוז, סמל א׳: ״נחל עוז זה הבית. כל מי שהיה שם אי פעם יעיד. נחל עוז זה חמ״ל עם אופי מיוחד, שישאר גם אם המיקום שלנו כרגע השתנה. הקמנו חמ״ל חדש ברעים, אבל הרוח שלנו היא עדיין הרוח של נחל עוז, ואנחנו נמשיך להלחם עבור המדינה, לזכרן של חברותינו והבית שהקמנו מחדש״.

מצורף סינק של מ״פ תצפיות בחטיבה הצפונית באוגדת עזה, סרן ש׳: https://bit.ly/3FJSyDB

מצורף סינק של מפקדת תצפיתניות בחמ״ל נחל עוז, סמל א׳: https://bit.ly/3FMhMkI

מצורף תיעוד מהחמ״ל החדש שהוקם בגזרה: https://bit.ly/40owxUe

