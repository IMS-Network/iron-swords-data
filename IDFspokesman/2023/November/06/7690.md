## Message 7690

דובר צה"ל:

כוחות צה"ל השתלטו על מוצב חמאס, תקפו 450 מטרות אוויריות, וחיסלו בשיתוף שב"כ מפקדים בארגון הטרור; פעילות צה"ל ב-24 השעות האחרונות

כוחות קרקעיים של צה"ל השתלטו הלילה על מוצב חמאס בשטח עזה. במוצב זה היו לארגון הטרור חמאס עמדות תצפית, מתחמי אימונים לפעילי הטרור וכן מנהרות טרור. בפעולה זו חוסלו מספר מחבלים. 

במהלך היממה האחרונה מטוסי קרב של חיל האוויר תקפו כ-450 מטרות של ארגון הטרור חמאס, ביניהן מתחמים צבאיים, עמדות תצפית, עמדות נ"ט, ועוד. 
כמו כן, כוחות זרוע הים תקפו מפקדות, עמדות שיגור טילי נ"ט ועמדות תצפית נוספות של ארגון הטרור.

במסגרת פעולות חיסול מחבלי ארגון הטרור חמאס, מטוסי קרב של צה"ל בהכוונה מודיעינית של אמ"ן ושב"כ חיסלו מפקדים נוספים של חמאס ביניהם- ג׳מאל מוסא, האחראי על הביטחון המיוחד בארגון הטרור חמאס. בשנת 1993 ביצע ג'מאל מוסא פיגוע ירי לעבר כוחות צה"ל שהיו בסיור בשטח רצועת עזה.
כמו כן חוסלו מפקדים בדרג השטח בגדודים בהם נלחמים הכוחות.

מצורפת ויזואליה מפעילות הכוחות הקרקעיים: https://bit.ly/4661WvU

מצורף תיעוד מתקיפות חיל האוויר בצירוף קולות קשר: https://bit.ly/3FJL4jQ

מצורף לקט תקיפות אוויריות וימיות: https://bit.ly/45VIdz7

מצורפות תמונות בנושא: https://IDFANC.activetrail.biz/ANC0610202387574

