## Message 8029

דובר צה"ל: 

ארגון הטרור חמאס ממשיך לנהוג באופן אכזרי ולא אנושי. נציגי צה״ל שוחחו עם בני משפחת ביבס, הודיעו להם על הפרסום ומלווים אותם בשעה זו. צה״ל בוחן את מהימנות המידע.

האחריות לבטחונם של כלל החטופות והחטופים ברצועת עזה מוטלת באופן מלא על ארגון הטרור חמאס.
חמאס מסכן את החטופות והחטופים ובהם תשעה ילדים. חמאס נדרש להחזיר אותם מיידית לישראל.

צה״ל יחד עם כלל הגופים ימשיך ללוות את משפחת ביבס, כמו גם את כל משפחות החטופות והחטופים.

צה״ל פועל בכל האמצעים, המודיעיניים והמבצעיים, על מנת להשיב את החטופות והחטופים הביתה.

