## Message 7765

דובר צה"ל:

כוחות צה"ל ממשיכים להלחם בשטח רצועת עזה, לחסל מחבלים ולהכווין כלי טיס וארטילריה לתקיפת תשתיות טרור. מתחילת הפעילות הקרקעית, צה"ל השתלט על 11 מוצבים צבאיים של ארגון הטרור חמאס.

בנוסף, בפעילות בשטח הרצועה, לוחמי חטיבת הנחל איתרו והשמידו תוואי תת קרקעי הממוקם סמוך לבית ספר. מכלול התקיפה של חטיבה 215 זיהו חוליית מחבלים שנעה לכיוון לוחמי צה"ל מחטיבת גבעתי שפעלו במרחב, ובאמצעות כלי טיס חיסלה את החולייה והסירה את האיום.

במהלך הלילה, תקפו כוחות זרוע הים מבנים המשמשים את ארגון הטרור חמאס כנגד כוחות צה״ל באיזור צפון הרצועה. כמו כן, נתקפו מחסני אמל״ח בהם נמצא ציוד של הכוח הימי של חמאס. בהכוונת כוחות חי״ר בשטח הרצועה אשר זיהו מטרות צבאיות בתוך מבנים באזור מחנה שאטי, כוחות זרוע הים סגרו מעגל אש ותקפו את המבנים.

מצורף תיעוד מפעילות כוחות צה"ל ברצועה: https://bit.ly/3MzdDo8

מצורף תיעוד מתקיפות צה"ל ברצועה: https://bit.ly/3MFL2NL

מצורפות תמונות בנושא: https://IDFANC.activetrail.biz/ANC11112023.789451246

