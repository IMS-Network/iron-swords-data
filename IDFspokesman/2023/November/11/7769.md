## Message 7769

דובר צה"ל:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

כוחות צה"ל, מג"ב ושב"כ עצרו 19 מבוקשים והחרימו שבעה כלי נשק ברחבי יהודה ושומרון; תשעה מבין העצורים שייכים לארגון הטרור חמאס

כוחות צה״ל, שב״כ ומג״ב עצרו הלילה ברחבי אוגדת יהודה ושומרון 19 מבוקשים, מתוכם תשעה מחבלים מארגון הטרור חמאס.

במהלך מעצרים בבית פג׳ר שבעציון נתפסו שלושה כלי נשק מאולתרים. בשוויכה שבמנשה נתפס נשק ציידים, במהלך הפעילות בוצע ירי לעבר הכוח, שהגיב בירי ופגע בחשוד. במעצרים ביטא שביהודה נתפסו נשק M16, רובה קרלו ואקדח. בפעילות בקלקיליה שבאפרים התקיימו הפרות סדר שכללו זריקות אבנים, מטענים ובקבוקי תבערה לעבר הכוחות שהגיבו באמצעים לפיזור הפגנות ובירי, זוהו פגיעות.

בעיירה ענתא, בכפר ג׳למה ובערים יטא וקלקיליה החרימו הכוחות תחמושת וציוד צבאי.

עד כה נעצרו מתחילת המלחמה כ-1560 מבוקשים ברחבי אוגדת יהודה ושומרון וחטיבת הבקעה והעמקים, כ-940 מהם משויכים לארגון הטרור חמאס.

מצורפות תמונות מאמצעי הלחימה שהוחרמו: https://IDFANC.activetrail.biz/ANC11102023.212

