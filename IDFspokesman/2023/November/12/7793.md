## Message 7793

הודעה משותפת לדוברות שב"כ ודובר צה"ל: 

בפעולה משותפת של שב״כ וצה״ל נעצרו למעלה מ-20 מחבלי חמאס שנלקחו לחקירות בישראל

רכזי שטח ואנשי מבצעים של השב״כ פועלים יחד עם יחידה 504 וכוחות צה״ל הלוחמים ברצועת עזה. אנשי השב״כ פועלים יחד עם צוותי הקרב החטיבתים במהלך הפעילות לטובת איסוף מודיעין, מימוש מבצעים מיוחדים, ביצוע תחקורים בשטח והבאת מחבלי חמאס להמשך חקירת שב״כ ויחידה 504 בישראל.

בפעילות המשותפת, בהכוונה מודיעינית של שב"כ ואמ"ן, הובאו למעלה מ-20 עצורים, מחבלי חמאס, מלב רצועת עזה לחקירות בישראל.

החקירות של פעילי הטרור ישמשו לקבלת מודיעין עדכני מהשטח לטובת המשך התמרון הקרקעי ולטובת מאמצי הלחימה.

