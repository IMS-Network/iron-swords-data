## Message 7824

דובר צה"ל:

לוחמי צוותי הקרב החטיבתיים של חטיבה 7 וחטיבת גולני השתלטו על מוקדי שלטון מרכזיים של ארגון הטרור חמאס וחיסלו מחבלים רבים

ביממות האחרונות פעלו לוחמי צוותי הקרב החטיבתיים של חטיבה 7 וחטיבת גולני בשכונות שייח עג׳לין, רימאל, ופשטו על מוסדות שלטון של ארגון הטרור חמאס המשמשים למטרות צבאיות.

צוות הקרב של חטיבה 7 השתלט על בית המחוקקים של החמאס, קריית הממשלה, מפקדת משטרת החמאס ופקולטה להנדסה ששימשה מכון לייצור ופיתוח אמצעי לחימה. במהלך הפעילות השתלטו הלוחמים על מתקן ״ג׳יזאת״ המכיל בתוכו מתחמי אימונים של ארגון הטרור חמאס, חמ״ל מבצעים, מתקני חקירות ומתקני מעצר. במתקן אותרו כלי נשק וחומרי הדרכה ולימוד של החמאס.

בנוסף, לוחמי צוות הקרב החטיבתי של גולני פשטו על בניין בית המושל, המשמש כמתקן טרור ובו משרדי צבא ומשטרה של ארגון חמאס, משרדים של המודיעין הצבאי של חמאס, מפקדות של הארגון, ומוצבים נוספים ביניהם מוצבים אשר שימשו את ארגון הטרור החמאס לאימונים לקראת החדירה לישראל ביום שבת ה-7 באוקטובר. 

מצורף תיעוד מפעילות לוחמי צוות הקרב של חטיבה 7 ברצועת עזה: https://bit.ly/3sxvSU1

מצורף סינק של מג"ד 603, סגן-אלוף גלעד: https://bit.ly/46g8gkq

מצורף תיעוד מפעילות לוחמי גולני ברצועת עזה: https://bit.ly/46ckCua

