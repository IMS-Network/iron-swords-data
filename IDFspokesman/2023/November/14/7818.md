## Message 7818

הודעה משותפת לדובר צה"ל ודוברות שב"כ:

כוחות הביטחון הרסו בכפר עוריף שבשומרון את דירתו של מחבל נוסף מארגון הטרור חמאס שביצע את פיגוע הירי בתחנת הדלק ליד עלי; בפעילות של חטיבת כפיר במחנה הפליטים טול כרם חוסלה מהאוויר חולית מחבלים חמושה שירתה והשליכה מטענים לעבר כוחותינו 

במהלך הלילה כוחות צה״ל, שב״כ ומג״ב עצרו 20 מבוקשים ברחבי יהודה ושומרון, שלושה מתוכם מארגון הטרור חמאס. 

כוחות הנדסה, צה"ל ומג"ב פעלו בכפר עוריף שבחטיבת שומרון והרסו את דירתו של המחבל מהנד שחאדה מארגון הטרור חמאס, שהיה המחבל הנוסף שביצע את פיגוע הירי בתחנת הדלק ליד עלי ב-20 ביוני 2023.

כמו כן, נמשך בשעה זו מבצע לסיכול טרור בפיקוד חטיבת כפיר שהחל הלילה במחנה הפליטים טול כרם שבחטיבת מנשה. 
במהלך הפעילות כלי הנדסה חשפו מטענים בצירים שהיו מיועדים לפגיעה בכוחות. הלוחמים תחקרו ועצרו מבוקשים וחיסלו מחבלים חמושים בתום חילופי אש. בנוסף במהלך הפעילות, כלי טיס של צה"ל תקף חוליית מחבלים חמושה שירתה והשליכה מטענים לעבר כוחות צה״ל, זאת כדי להסיר את האיום ולאפשר את המשך פעילות הכוחות.

בפעילות בקלנדיה נעצר מבוקש אשר ביצע בעבר ירי לכיוון מעבר קלנדיה. בטורה שבחטיבת מנשה החרימו הלוחמים רימון הלם, גרזן וציוד צבאי.

עד כה נעצרו מתחילת המלחמה כ-1700 מבוקשים ברחבי אוגדת יהודה ושומרון וחטיבת הבקעה והעמקים, כ-950 מהם משויכים לארגון הטרור חמאס.

מצורף תיעוד מזיהוי ותקיפת החוליה: https://bit.ly/3sxmmAh

מצורף תיעוד מהריסת דירת המחבל: https://bit.ly/3sAdWYX

מצורפות תמונות בנושא: https://IDFANC.activetrail.biz/ANC14112023.78945132

