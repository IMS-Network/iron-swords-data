## Message 8021

דובר צה"ל:

פיקוד הדרום קיים אתמול (ב׳) פורום למידה מבצעי באוגדת עזה בראשות מפקד פיקוד הדרום, אלוף ירון פינקלמן ובהשתתפות מפקדי האוגדות והחטיבות המתמרנות. בנוסף, בפורום לקחו חלק ראש אגף המבצעים, אלוף עודד בסיוק, מפקד זרוע היבשה, אלוף תמיר ידעי, ומפקד חיל האוויר, אלוף תומר בר.

במהלך היום מפקדי החטיבות הציגו לקחים מרכזיים מהלחימה עד כה ואת התכניות המבצעיות להמשך. 
המפקדים דנו בטכניקות קרביות, משמעת מבצעית, אופן פעולת כוחותינו ותובנות על פעילות האויב.

בנוסף, כחלק מהיום התקיים מופע למידה בנושא הפעלת האש בהשתתפות מפקדי החטיבות המתמרנות ומפקדי טייסות בחיל האוויר. 
פורום זה הוא המשכו של מאמץ הלמידה המבצעית בכלל צה״ל במהלך ההפוגה, ומטרתו הפקת תובנות ולקחים מהלחימה עד לקצה המבצעי.

צה״ל מנצל את ימי ההפוגה המבצעית לטובת למידה והפקת מסקנות, לצד מוכנות להמשך הלחימה, אישורי תוכניות ושיפור מוכנות הכוחות.

מצורף תיעוד מפורום הלמידה המבצעית: https://bit.ly/3Rhi4Xk

מצורפות תמונות בנושא: https://IDFANC.activetrail.biz/ANC28112023573068

