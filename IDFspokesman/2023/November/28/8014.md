## Message 8014

דובר צה״ל: 

הרמטכ״ל נפגש היום (ג׳) לשיחה עם ראשי הרשויות בצפון.

הרמטכ״ל אמר לראשי הרשויות שזהו מפגש משמעותי, וכי הוא רואה חשיבות רבה לקשר בין צה״ל למנהיגות המקומית.

״קיבלנו החלטה קשה לפנות את התושבים בצפון, ואני מלא הערכה לאופן שבו אתם מפגינים חוסן ואורך רוח, ומאפשרים לנו להילחם.

אנחנו נתכנן יחד עם ראשי הרשויות את החזרה של התושבים ואת העיתוי שלה, בשיח ומתוך הבנה, שלא נוכל לחזור למציאות שהייתה כאן לפני המלחמה.

מזה שמונה שבועות לוחמי צה״ל ומפקדיו נלחמים בנחישות ומגנים על הבית. אנחנו נמשיך להילחם ומוכנים להתפתחויות בזירות נוספות, גם בצפון״. 

הרמטכ״ל הודה לפורום על המפגש החשוב והמלמד, ועמד על כך שהשיח ימשיך להתקיים באופן שוטף כל הזמן.

מצורפות תמונות בנושא: https://IDFANC.activetrail.biz/ANC2811230985

