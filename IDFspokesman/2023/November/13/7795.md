## Message 7795

דובר צה"ל:

לוחמי צה״ל ממשיכים לסרוק מבנים בצפון רצועת עזה ולאתר אמצעי לחימה רבים- צוות הקרב של חטיבה 401 פשטו על פאתי מחנה 'שאטי' ואיתרו כלי נשק, ציוד לחימה ותכניות אופרטיביות של ארגון הטרור חמאס; לוחמי חטיבה 551 איתרו אמצעי לחימה בביתו של בכיר בארגון הג'יהאד האיסלאמי הפלסטיני

לוחמי צוות הקרב של חטיבה 401, ממשיכים בביצוע פשיטות בפאתי מחנה 'שאטי' תוך מיקוד בתשתיות טרור הממוקמות במוסדות שלטוניים מרכזיים בלב אוכלוסייה אזרחית ובהם- בתי ספר, אוניברסיטאות, מסגדים ובתי פעילים.

 תשתיות הטרור של חמאס הוקמו במכוון בתוך מבנים אזרחיים, כמו אוניברסיטת ׳אל קודס׳ ומסגד מרכזי בעזה ׳אבו בכר׳ בו חשפו הכוחות מרחב חבלה גדול עם חומרי תבערה ומטענים רבים.  במהלך הפעילות, החרימו הכוחות עשרות נשקים, ציוד לחימה ותכניות אופרטיביות של ארגון הטרור חמאס.

לוחמי מילואים של צה"ל מחטיבה 551, פשטו על ביתו של בכיר בארגון הטרור הג'יהאד האיסלאמי הפלסטיני, ובתוך חדר הילדים בביתו איתרו אמצעי לחימה רבים. בפעילות נוספת, לוחמי החטיבה איתרו במרחב אזרחי בגזרת בית חאנון פיר מנהרה, חומרי מודיעין של ארגוני הטרור ואמצעי לחימה.

מצורף תיעוד מאיתור אמצעי לחימה וציוד טרור שאותרו בבתי מגורים במהלך הפעילות: https://bit.ly/3FXvzFi

מצורפות תמונות של אמצעי לחימה שהוחרמו: https://IDFANC.activetrail.biz/ANC12112023.02589

