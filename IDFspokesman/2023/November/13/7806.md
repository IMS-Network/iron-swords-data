## Message 7806

הודעה משותפת לדובר צה"ל ודוברות שב"כ:

צה"ל ושב"כ חיסלו את אחראי מערך הנ"ט בחטיבת חאן יונס ואת ראש המודיעין הצבאי לשעבר של ארגון הטרור חמאס

במהלך היממה האחרונה צה"ל בהכוונת שב״כ חיסלו את יעקוב עאשור, אחראי מערך הנ"ט בחטיבת חאן יונס בארגון הטרור חמאס באמצעות מטוסי קרב. עאשור היה מפקד גדוד במערך ולאחר מכן ראש מערך הנ"ט בחטיבת חאן יונס. במסגרת תפקידו לקח חלק בהובלת והכוונת מתווים התקפיים נגד כוחות צה״ל.

בנוסף, חוסל מחמד חמיס דבאבש, מחבל חמאס בכיר ותיק, שימש בין היתר כראש המודיעין הצבאי של ארגון הטרור חמאס. 
בשנתיים האחרונות שימש דבאבש כמזכירו של אחראי תיק היחסים הלאומיים בלשכה המדינית, ושימש כנציג חמאס בכינוס הפלגים הלאומיים והאסלאמיים ברצועת עזה. היה מעורב בהכוונת הפיגוע ביישוב עצמונה במרץ 2002, בהם נרצחו חמישה ישראלים. פיגוע שהובל ע״י מחמד סינואר, וואאל נאצר ותייסיר מבאשר.

כמו כן חוסלו ביממה החולפת- תחסין מסלם, מפקד פלוגת הסיוע הקרבי אשר היה אחראי על הכוחות המיוחדים בבית לאהיא. ג׳האד עזאם, קצין חקירות של המודיעין הצבאי של חמאס בזיתון, ואת מניר חרב, ראש מערך ההסברה בחטיבת רפיח.

מצורפות תעודות זהות של יעקוב עאשור ומחמד דבאבש: https://IDFANC.activetrail.biz/ANC13112023593.5

מצורף תיעוד מתקיפות צה"ל ברצועה: https://bit.ly/3MHAk9t

