## Message 7800

דובר צה"ל:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

במהלך הלילה הכוחות עצרו 36 מבוקשים, החרימו אמצעי לחימה וחומרי הסתה רבים; נאטמו משרדים המשמשים את ארגון הטרור חמאס בחטיבת יהודה 

כוחות צה״ל, שב״כ ומג״ב עצרו הלילה ברחבי אוגדת יהודה ושומרון וחטיבת הבקעה והעמקים 36 מבוקשים, מתוכם 14 מחבלים בארגון הטרור חמאס.

בפעילות הלוחמים בחברון ויטא שבחטיבת יהודה נאטמו משרדים המשמשים את ארגון הטרור חמאס והוחרמו ציוד וכספי טרור.
כמו כן, לאחר מכן דווח על מוות של פלסטיני בעיר חברון, נסיבות המקרה נבדקות.

במבצע לסיכול טרור במחנה הפליטים עקבת ג'אבר בחטיבת הבקעה והעמקים, נעצרו ארבעה פעילי חמאס. במהלך הפעילות התפתחה הפרת סדר אלימה במהלכה חשודים השליכו אבנים וצמיגים בוערים לעבר הכוח אשר הגיב בירי, זוהו פגיעות.

בפעילות הכוחות במרחב העיר שכם שבשומרון הוחרם ציוד מבתי דפוס המשמשים להסתה לארגון הטרור חמאס.

במהלך סריקות אחר אמצעי לחימה בערבונה במנשה אותר רובה אוויר. בכפר קטנה בבנימין אותר אקדח, תחמושת, ציוד צבאי ובבית עווא אותר רובה מסוג קרלו. אתמול בשעות היום סמוך לבית ענון שביהודה הכוחות החרימו אקדח ומחסנית ועצרו ארבעה חשודים. 

בפעילויות למעצר מבוקשים בבקבטיה, קלקיליה, בית רימא, ועסכר התקיימו הפרות סדר אלימות במהלכן חשודים השליכו אבנים, השליכו מטענים וירו לעבר הכוחות שהגיבו בירי, זוהו פגיעות.

עד כה נעצרו מתחילת המלחמה כ-1650 מבוקשים ברחבי אוגדת יהודה ושומרון וחטיבת הבקעה והעמקים, כ-950 מהם משויכים לארגון הטרור חמאס

מצורפות תמונות מאמצעי הלחימה, חומרי התעמולה וכספי הטרור שנתפסו והוחרמו: https://IDFANC.activetrail.biz/ANC131120239872497249

