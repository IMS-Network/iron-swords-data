## Message 7666

דובר צה"ל:

הפעילות הקרקעית נמשכת; לוחמי צה"ל חיסלו מחבלים והשמידו תשתיות של ארגון הטרור חמאס

במהלך היממה האחרונה פעלו לוחמי חי״ר ושריון בפיקוד חטיבה 460 בצפון רצועת עזה, באיזור ממנו זוהו ניסיונות רבים לתקוף את כוחות צה״ל באמצעות פירי מנהרות ומתחמים צבאיים. 
הכוחות חיסלו מחבלים שפעלו במרחב, חשפו פירי מנהרות ששימשו לצורכי טרור ואיתרו אמצעי לחימה של הארגון.

באחד מהקרבות אתמול, נלחמו לוחמי חי״ר ושריון ב-15 מחבלים בצפון הרצועה. הלוחמים חיסלו מספר מחבלים והכווינו טנקים שהשמידו שלוש עמדות תצפית של חמאס.

כמו כן, במהלך פשיטה ממוקדת בדרום רצועת עזה, כוחות שריון והנדסה בפיקוד אוגדת עזה פעלו למיפוי מבנים ונטרול מטענים. במהלך הפעילות, נתקלו הכוחות בחוליית מחבלים שיצאה מפיר מנהרה. בתגובה, ביצעו הלוחמים ירי פגזים לעבר המחבלים וחיסלו אותם. 

מצורף תיעוד מהפעילות הקרקעית בצפון רצועת עזה: https://bit.ly/3sm4jwY

בנוסף מצורפות תמונות מפעילות לוחמי צה"ל ברצועת עזה: https://IDFANC.activetrail.biz/ANC04112023.10

כמו כן מצורף תיעוד מתקיפות חיל האוויר ברצועת עזה: https://bit.ly/3Mvu5Wa

