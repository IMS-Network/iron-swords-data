## Message 7675

הודעה משותפת לדובר צה"ל ודוברות שב"כ:

מידע שהתקבל מחקירות מחבלים חמאס הוביל לתקיפת תשתית טרור בצפון הרצועה; מטוסי קרב של צה"ל ממשיכים לתקוף מטרות בהכוונת הכוחות הקרקעיים

מטוסי קרב תקפו מוקדם יותר היום תשתית טרור של חמאס שמוקמה על גג מבנה. בנוסף, בסמוך למבנה אותר פיר שהותקף והושמד. המידע אודות תשתית הטרור והפיר התקבל כחלק מחקירות השב״כ ובזכות הפעולה הקרקעית של צה"ל בשטח רצועת עזה.

בנוסף, בהכוונה מודיענית של אמ"ן ושב״כ ולאחר זיהוי ירי מהמרחב נתקף מבנה ממנו נוהלה לחימה כנגד הכוחות. כחלק מהלחימה לוחמי נח"ל, הנדסה ושריון ניהלו קרב אל מול המחבלים וחיסלו אותם. במרחב זוהה גם פיר מנהרה על ידי הלוחמים וכן אותרו חומרי מודיעין ואמצעי לחימה.

מצורפות תמונות של אמצעי לחימה ותשתיות טרור שנמצאו על ידי הכוחות: https://IDFANC.activetrail.biz/ANC04112023.40

מצורפות תמונות מפעילות לוחמי צה"ל ברצועת עזה: https://IDFANC.activetrail.biz/ANC04112023.30

מצורף תיעוד מפעילת הכוחות הקרקעיים ברצועת עזה: https://bit.ly/3FKFJsz

מצורף תיעוד מתקיפות חיל האוויר ברצועה: https://bit.ly/47mZ7rv

