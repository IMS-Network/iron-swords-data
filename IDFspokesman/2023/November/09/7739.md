## Message 7739

דובר צה״ל: 

צה״ל מפרסם מספר טלפון וערוץ טלגרם עבור שליחת הודעות של תושבי עזה שחמאס מונע מהם לנוע דרומה; הוכחות נוספות לכך שארגון הטרור חמאס מונע מתושבי עזה לרדת דרומה למען ביטחונם 

בשבועות האחרונים צה״ל מודיע באופן רציף לתושבי צפון רצועת עזה שעליהם לעבור דרומה לנחל עזה למען בטחונם. למרות זאת ארגון הטרור חמאס ממשיך בניסיונותיו למנוע מתושבי רצועת עזה לנוע דרומה למען ביטחונם האישי.

דובר צה״ל בערבית, סא״ל אביחי אדרעי בפניה לתושבי עזה: ״אני פונה לציבור העזתי - הכוח שלכם חזק משאתם חושבים! שתפו אותנו אם חמאס מונע מכם לנוע דרומה בחשבון הטלגרם במספר המצורף!  
אתמול פרסמנו את שמו ותפקידו של אחמד ציאם - מפקד פלוגה בחמאס שמנע מכאלף תושבים בבית החולים אלרנתיסי לנוע דרומה לנחל עזה ולהגן על עצמם. 
היום אנחנו חושפים הוכחה נוספת לניסיונות של חמאס - הקלטה של שיחה בין שתי תושבות עזה שאומרות אתם מה שכולכם יודעים: חמאס מונע בכוח מתושבי צפון הרצועה להתפנות כדי שימשיכו להיות מגן אנושי עבור המחבלים שלו!״ 

פרטי הקשר הם: 
+97250-341-0322
 או בחשבון הטלגרם
‏@gaza_saver

מצורפת הקלטה של שיחה בין תושבות עזה בו מתארות כיצד חמאס מונע מהן לנוע דרומה למען בטחונם ובטחון משפחתן: https://bit.ly/40vu2Q6

