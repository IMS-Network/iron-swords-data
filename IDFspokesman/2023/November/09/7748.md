## Message 7748

דובר צה"ל:

בפעם השניה היום: חטיבת כפיר פעלה במחנה הפליטים ג’נין שבמנשה; נעצרו מבוקשים, אותרו אמצעי לחימה רבים, הושמד פיר תת קרקעי עם מטענים, והותקפה חוליית מחבלים חמושה 

לוחמי צה"ל ומג״ב בפיקודה של חטיבת כפיר ובהכוונת שב״כ פעלו במהלך שעות היום (ה') במבצע לסיכול טרור במחנה הפליטים ג'נין שבחטיבת מנשה. 

בפעילות התקיימו חילופי אש של הלוחמים עם מחבלים חמושים וחוסלו מעל 12 מחבלים, נעצרו מעל 20 מבוקשים והוחרמו חמישה נשקים, 4 אקדחים, תחמושת וציוד צבאי רב. 
בין העצורים נור ומנור סלמה, פעילי ארגון הטרור הג'יהאד האסלאמי הפלסטיני.

במהלך הפעילות לוחמי סיירת חרוב איתרו והשמידו פיר תת קרקעי ובו מטענים מוכנים לשימוש. בסריקות שנעשו במבנים נוספים נמצאו אמצעי לחימה, תחמושת וציוד צבאי. 

לוחמי דובדבן נטרלו מחבל חמוש שירה לעברם והחרימו את נשקו מסוג M-16 ומחסניות. בנוסף השמידו רכב בו נמצא אמל״ח. 

במהלך יציאת הכוחות לוחמי גדוד דוכיפת נתקלו במחבלים חמושים וחיסלו שניים. הלוחמים החרימו שני נשקי M-4 ואקדח.

כמו כן, בעקבות זיהוי של רחפני יחידת 636, כלי טיס מאוישים מרחוק תקפו חוליית מחבלים חמושה שסיכנה את כוחותינו במרחב. נהרגו מספר מחבלים כתוצאה מהתקיפה. 

אין נפגעים לכוחותינו.

מצורף תיעוד של הפיר התת קרקעי שנמצא עם המטענים המוכנים לשימוש: https://bit.ly/40xO0JX

מצורפות תמונות של אמצעי הלחימה שנמצאו במהלך הפעילות: https://IDFANC.activetrail.biz/ANC09112023.025876

מצורף תיעוד מפעילות הכוחות: https://bit.ly/3u8AmRo

