## Message 7733

דובר צה"ל:

כוחות נח״ל השלימו הלילה השתלטות על מוצב חמאס לאחר שעות של לחימה; במקביל, תקפו מטוסי חיל האוויר ביממה האחרונה מאות מטרות טרור

לוחמי צוות הקרב של חטיבת הנח"ל השלימו מבצע השתלטות על מוצב 17, מעוז צבאי של ארגון הטרור חמאס במערב ג'באליה שבצפון הרצועה.
במהלך ההשתלטות על המוצב הלוחמים ניהלו קרב מול מחבלים מארגוני הטרור חמאס וגא"פ ששהו במוצב, הן מעל פני הקרקע והן בתוואי תת קרקעי במרחב. 
הלוחמים השלימו את ההשתלטות על המוצב לאחר 10 שעות לחימה במהלכן חיסלו מחבלים, תפסו אמצעי לחימה רבים, חשפו פירי מנהרות טרור לרבות פיר שנמצא סמוך לגן ילדים ומוביל לתוואי תת-קרקעי נרחב. 
במהלך ההשתלטות על המוצב לוחמי הנח"ל איתרו ואספו חומרים אופרטיביים משמעותיים אודות התוכניות המבצעיות של האויב.

מצורף תיעוד מהמבצע: https://bit.ly/3SzYarI

מצורפות קולות קשר של הכוחות: https://bit.ly/49pILA1

מצורפות תמונות בנושא: https://IDFANC.activetrail.biz/ANC0911202343.16

בנוסף, מצורף תיעוד מתקיפות חיל האוויר ביממה האחרונה: https://bit.ly/47qpH2Y

