## Message 7947

דובר צה"ל:

*לוחמי צה"ל ממשיכים לפעול ברצועת עזה, לחסל מחבלים, להשמיד תשתיות טרור ולאתר אמצעי לחימה במבנים אזרחיים ברצועה*

כוחות צה"ל ממשיכים לפעול בשטח הרצועה להשמדת תשתיות טרור, חיסול מחבלים ואיתור אמצעי לחימה. ביממה האחרונה, הכווינו לוחמי צוות הקרב של חטיבה 7 מספר תקיפות של כלי טיס בהן נתקפו תשתיות טרור מהן בוצע ירי לעבר כוחותינו וחוסלו מספר מחבלים.

כוחות צוות קרב מחטיבת גבעתי ביצעו פשיטות רגליות ממוקדות בשכונת שיח זאייד בצפון מערב ג'באליה. במהלך הפשיטות, זוהו והושמדו תצפיתני חמאס במרחב.

לוחמי צה"ל מחטיבה 14, פשטו על מרחב בית חאנון. במהלך הפשיטה, איתרו הלוחמים באחד מהבתים אמצעי לחימה רבים, ביניהם קלצ'ניקוב, גרזנים ומחסניות.
לוחמי צה"ל מגדוד 202 ניהלו קרב עם חוליית מחבלים, במהלכו חוסלו מספר מהם.

לוחמי חטיבת 'הראל' סגרו מעגל והשמידו תשתית מנהור של ארגון הטרור חמאס ממנה, לפני מספר ימים, יצא מחבל וירה לעבר כוחות החטיבה. בנוסף, לוחמי צה"ל מחטיבה 261, איתרו מחבלים ואמצעי לחימה במבנה אשר שימש את ארגון הטרור חמאס. הלוחמים חיסלו מחבלים והשמידו את המבנה.

כמו כן כחלק מהסיוע לכוחות היבשה, כוחות זרוע הים תקפו היום מספר מטרות צבאיות של ארגון הטרור חמאס. בין המטרות, מבנה אזרחי ממנו נורה ירי צלפים אל עבר כוחותינו וכן תשתיות טרור של חמאס בקו החוף.

מצורף תיעוד מפעילות כוחות צה"ל ברצועת עזה: https://bit.ly/3RaScfC

מצורף תיעוד של תקיפות צה"ל ברצועת עזה: https://bit.ly/3GbI53P

מצורפות תמונות של לוחמי צה"ל מרצועת עזה: https://IDFANC.activetrail.biz/ANC22112023STDYUFY%D7%93UFYU

