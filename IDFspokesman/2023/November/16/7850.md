## Message 7850

דובר צה"ל:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

כוחות הביטחון עצרו הלילה 33 מבוקשים ברחבי פיקוד המרכז, 20 מתוכם משוייכים לארגון הטרור חמאס; מופה בית המחבל מארגון הטרור חמאס אשר היה שותף לביצוע הפיגוע בחווארה בו נרצחו שי ואביעד ניגרקר ז"ל, הכוחות ממשיכים בפעילות לסיכול טרור בכפר אל מועייר שבבנימין

בכפר דאן שבחטיבת מנשה, כוחות הנדסה של צה"ל מיפו את ביתו של המחבל עבדאללה מסעד המשויך לארגון הטרור חמאס אשר היה שותף לביצוע הפיגוע בחווארה בו נרצחו שי ואביעד ניגרקר ז"ל ב19.8.23

במהלך פעילות במחנה הפליטים פרעה שבמרחב חטיבת הבקעה והעמקים, נעצר פעיל מרכזי בארגון הטרור הג'יהאד האיסלאמי והוחרם נשק מסוג m16. 
במהלך הפעילות בוצע ירי לעבר הכוח ונזרקו בקבוקי תבערה ומטענים. הכוח הגיב בירי, זוהו פגיעות. במהלך הפעילות נפצע חייל באורח קל מירי ופונה לקבלת המשך טיפול רפואי בבית חולים. 

בכפר אבו דיס שבחטיבת עציון אותר מחסן של פעילי כותלה, תא הסטודנטים של ארגון הטרור חמאס ובו חומרי הסתה רבים שהוחרמו על ידי הכוחות. 
במסגרת פעילויות הלוחמים בכפר יאסיד שבחטיבת שומרון אותרו אמצעי לחימה רבים, בהם נשק מסוג קרלו, רובה צייד, תחמושת וציוד צבאי רב. בכפר בזבוזה שבחטיבת מנשה אותר מטען וציוד צבאי.

במבצע חטיבתי נרחב של בנימין לסיכול טרור במרחב הכפר אל מועייר, עד כה הכוחות תיחקרו עשרות חשודים, החרימו מעל 10 רכבים לא חוקיים (״משטובות״), חומרי תעמולה והסתה של ארגון הטרור חמאס ואקדח. 

הכוחות עדיין ממשיכים בפעילות.

עד כה נעצרו מתחילת המלחמה מעל 1,750 מבוקשים ברחבי אוגדת יהודה ושומרון וחטיבת הבקעה והעמקים, כ-1,050 מהם משויכים לארגון הטרור חמאס.

מצורפות תמונה של אמצעי הלחימה שהוחרמו במהלך הלילה: https://IDFANC.activetrail.biz/ANC1611202349729875

מצורפות תמונות מהמבצע החטיבתי לסיכול טרור בכפר אל מועייר:https://IDFANC.activetrail.biz/ANC1611202398749723

