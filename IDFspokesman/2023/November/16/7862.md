## Message 7862

דובר צה"ל:

גופתה של החטופה יהודית וייס ז״ל חולצה על ידי כוח צה״ל מגדוד 603 מצוות קרב חטיבתי 7 ממבנה סמוך לבית החולים שיפאא׳ ברצועת עזה לשטח מדינת ישראל. במבנה בו נמצאה יהודית ז״ל נמצאו גם ציוד צבאי ואמצעי לחימה מסוג קלאצ׳ניקוב וטיל RPG.

לאחר הליך זיהוי שבוצע על ידי גורמי רפואה ורבנות צבאיים, יחד עם המכון לרפואה משפטית ומשטרת ישראל, הודיעו היום (ה׳), נציגי צה״ל ומשטרה למשפחתה של יהודית וייס ז״ל שנחטפה ביום שבת ה-7.10.23 מביתה בבארי, ע״י ארגון הטרור חמאס, על קביעת מותה. 
אנו משתתפים בצער המשפחה. 

המשימה הלאומית שעומדת לנגד עינינו היא איתור הנעדרים והשבת החטופים הביתה. צה״ל פועל באופן צמוד ובתיאום מלא עם הגופים הלאומיים והביטחוניים הרלוונטיים לצורך עמידה במשימות אלה, ולא נרפה עד להשלמתן.

