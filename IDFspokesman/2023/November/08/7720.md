## Message 7720

הודעה משותפת לדובר צה"ל, דוברות שב"כ ודוברות מג"ב:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

במהלך הלילה הכוחות עצרו 37 מבוקשים, אמצעי לחימה וחומרי הסתה רבים; בביר זית איתרו הכוחות ציוד רב ומיצגים של החמאס המשמשים את תאי הסטודנטים לתהלוכות והפגנות צבאיות

במהלך הלילה כוחות צה״ל, שב״כ ומג״ב עצרו ברחבי אוגדת יהודה ושומרון 37 מבוקשים, מעל 10 מהם משויכים לארגון הטרור חמאס.

במבצע לסיכול טרור בעיר קלקיליה שבחטיבת אפרים תוחקרו חשודים רבים ונעצרו שלושה מבוקשים. במהלך הפעילות, חמושים ירו לעבר הכוחות שהשיבו בירי, זוהו פגיעות.

בפעילות הכוחות בביר זית שבחטיבת בנימין בהכוונת שב"כ אותרו במחסנים סמוך לאוניברסיטת ביר זית ציוד רב של ארגון הטרור חמאס הכולל מיצגים של אמצעי לחימה, המשמשים את תאי הסטודנטים של ארגון הטרור לתהלוכות צבאיות והפגנות תמיכה בפיגועים.

בכפר עקבה ועיסא שבחטיבת מנשה הוחרם נשק מסוג "קרלו" ורובה ציידים. בעין יברוד שבבנימין נתפסו שני אקדחי אוויר, אמצעי לחימה ודגלי חמאס. בעיר חברון אותר נשק אוויר ובבית פג׳ר נשק מאולתר. 

עד כה נעצרו מתחילת המלחמה מעל 1,430 מבוקשים ברחבי אוגדת יהודה ושומרון וחטיבת הבקעה והעמקים, למעלה מ-900 מהם משויכים לארגון הטרור חמאס.

מצורפות תמונות בנושא: https://IDFANC.activetrail.biz/ANC08112023.021548

