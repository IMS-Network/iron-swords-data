## Message 8008

דובר צה"ל:

כוחות צה"ל עצרו הלילה 20 מבוקשים, מתוכם 15 מחבלים מארגון הטרור חמאס: בשני מבצעים חטיבתיים ברחבי שכם ובכפר נעמה באפרים כנגד פעילי חמאס נעצרו כ10 מבוקשים והוחרמו אמצעי לחימה

במבצע לסיכול טרור של חטיבת שומרון ברחבי העיר שכם ובמחנה הפליטים עסכר לוחמי המילואים עצרו ארבעה מבוקשים של ארגון הטרור חמאס, איתרו חמ״לי תצפית למעקב אחר כוחותינו ואיתרו והחרימו תחמושת וציוד צבאי. 
במסגרת הפעילות, חמושים ירו והשליכו מטענים לעבר הכוחות.

במבצע לסיכול טרור של חטיבת אפרים בכפר נעמה לוחמי המילואים עצרו חמישה מבוקשים של ארגון הטרור חמאס, תיחקרו עשרות חשודים והוחרמו נשקים. בפעילות בכפר בני נעים שביהודה תוחקרו עשרות חשודים נוספים.

בחטיבת עציון הוחרמו מעל 50,000 ש״ח כספי טרור וחומרי הסתה של ארגון הטרור חמאס. בנוסף הוחרמו על ידי הכוחות חמישה רכבים בלתי חוקיים.

בפעילות סיכול במחנה הפליטים עקבת ג'אבר ביריחו שבחטיבת הבקעה והעמקים חשוד ניסה להשליך בקבוק תבערה לעבר הכוחות, שהגיבו בירי, זוהתה פגיעה.

עד כה נעצרו מתחילת המלחמה כ-2,000 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

