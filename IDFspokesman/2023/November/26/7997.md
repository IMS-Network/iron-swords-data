## Message 7997

הודעה משותפת לדובר צה"ל ודוברות שב"כ:

צה"ל ושב"כ חיסלו חמישה מפקדים בכירים בארגון הטרור חמאס ברצועת עזה; בין המפקדים שחוסלו – מפקד חטיבת צפון הרצועה בחמאס, סגנו וראש מערך התמ"ס

במהלך הלחימה ברצועת עזה ובטרם כניסת ההפוגה, כלי טיס של צה"ל בהכוונה מודיעינית של שב"כ ואמ"ן חיסלו חמישה מפקדים בכירים בארגון הטרור חמאס ברצועה.

אחמד ע'נדור, שימש כמפקד חטיבת צפון רצועת עזה בארגון הטרור חמאס.  היה אחראי להכווין ולנהל את כלל פעולות הטרור של ארגון הטרור חמאס במרחב צפון רצועת עזה, ליזום, לקדם ולאשר פעולות ומתווי טרור ביניהם פיגועי ירי, מטענים, ירי רקטי כנגד תושבי מדינת ישראל וכן הכוונת פיגועים ברחבי יהודה ושומרון. 
ע'נדור היה ממובילי התכנון וההוצאה לפועל של הפשיטה והטבח הרצחני שביצע ארגון הטרור חמאס בעוטף עזה ביום שבת ה-7.10.

אימן ציאם, שימש כראש מערך התמ"ס בארגון הטרור חמאס כ-15 שנים. במסגרת תפקידו האחרון, היה אחראי ציאם על בניין הכוח של המערך, ניהול מלאי אמצעי הלחימה והנחייה והכוונה של כלל שיגורי הרקטות של ארגון הטרור חמאס למדינת ישראל. ציאם היווה מוקד ידע משמעותי בזרוע הצבאית של חמאס, ובכלל סבבי הלחימה המשמעותיים האחרונים היה אמון על הפעלת האש של חמאס ועל הוצאת מתווי טרור.

ואאל רג'ב, סגן מפקד חטיבת צפון רצועת עזה בארגון הטרור, המשמש גם כקצין מבצעים חטיבתי. שימש בעברו כמפקד משטרת חמאס בצפון רצועת עזה ולאחר מכן כמפקד גדוד בית להיא. נחשב לדמות מרכזית בחטיבה, מחובר למפקדי הגדודים.

פארסן ח'ליפה, בכיר במטה הגדה של חמאס, ראש ועדת טול כרם, שימש כסייען ומקורב לבכירי חמאס. סייע קידם והכווין פיגועים כנגד אזרחים ישראליים וכוחות הביטחון. לאחרונה עסק בפיתוח חוליות טרור במחנה הפליטים נור א-שמס שביהודה ושומרון.
חליפה נהרג בתקיפה בה חוסלו אחמד ע'נדור ואימן ציאם.

ראפת סלמאן, ראש מערך הסיוע הקרבי בצפון רצועת עזה, הינו דמות בכירה בצמרת חטיבת העיר עזה. סלמאן שימש בעברו כסגן מפקד החטיבה מה שהופך אותו לבעל ידע רב בכל הקשור להערכות הגנתית ובהתקפות לשטח ישראל.
בתפקידו הנוכחי היה שותף לתכנון הפשיטה באמצעות מצנחי רחיפה אותה ביצעה חטיבת העיר עזה בטבח שאירע ב-7.10.
סלמאן חוסל יחד עם ע'נדור ורג'ב.

מצורפות תמונותיהם של המחבלים שחוסלו: https://IDFANC.activetrail.biz/ANC26112023.2021

