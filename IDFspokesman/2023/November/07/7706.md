## Message 7706

הודעה משותפת לדובר צה"ל ודוברות שב"כ ודוברות מג"ב:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

כוחות הביטחון מיפו הלילה את בית המחבל שביצע את פיגוע הדקירה בירושלים; במבצע לסיכול תשתיות במחנה הפליטים טול כרם שבמנשה כלי טיס תקף חמושים שסיכנו את כוחותנו

במהלך הלילה כוחות צה"ל, מג״ב ושב״כ עצרו ברחבי אוגדת יהודה ושומרון 28 מבוקשים מתוכם 11 מחבלים בארגון הטרור חמאס.

בפעילות הכוחות במחנה הפליטים טול כרם בחטיבת מנשה נערך מבצע לסיכול תשתיות טרור, במהלכו כוחות הנדסה חשפו בצירים מספר מטענים ומטעני גחון מוכנים לשימוש אשר יועדו לפגוע בכוחותנו. 
בנוסף הושלכו מטענים ובוצע ירי לעבר הכוחות שהשיבו באש, זוהו פגיעות. 
כלי טיס של צה"ל תקף חוליה חמושה אשר סיכנה את כוחותנו. 
במהלך הסריקות, כוח איתר והשמיד מחסן אמצעי לחימה בו היו בלוני גז וחומרים נוספים אשר יועדו להכנת מטענים.

בכפר סעיר שבחטיבת עציון נערך מיפוי לקראת הריסה של בית המחבל אשר ביצע את פיגוע הדקירה אתמול בירושלים. במהלך הפעילות חשודים יידו אבנים והשליכו בקבוקי תבערה לעבר הכוחות אשר הגיבו בירי, זוהו פגיעות.

במבצע מתמשך לסיכול טרור בחטיבת יהודה אותרו והוחרמו חמש מחרטות אשר שימשו לייצור אמצעי לחימה. 

בבית פג'ר שבחטיבת עציון איתרו לוחמי צה"ל שני כלי נשק ובכפר פקוע שבמנשה אותר רובה ציידים.

עד כה נעצרו מתחילת המלחמה מעל 1,350 מבוקשים ברחבי אוגדת יהודה ושומרון וחטיבת הבקעה והעמקים, למעלה מ870 מהם משויכים לארגון הטרור חמאס.

מצורפות תמונות ממיפוי בית המחבל בכפר סעיר שביצע את פיגוע הדקירה בירושלים אתמול (ב'): https://IDFANC.activetrail.biz/ANC110720232653245

מצורפות תמונות מאמצעי הלחימה שהוחרמו במהלך הלילה: https://IDFANC.activetrail.biz/ANC07112023498943

