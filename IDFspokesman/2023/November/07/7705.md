## Message 7705

דובר צה"ל:

בלב רצועת עזה: כוחות צה"ל השתלטו על מעוז חמאס

לוחמי צה"ל מצוות קרב חטיבתי 7 השתלטו ביממה האחרונה על מעוז צבאי של ארגון הטרור חמאס בצפון רצועת עזה. במוצב אותרו משגרי וטילי נ"ט, אמצעי לחימה מגוונים וחומרים מודיעיניים.

מטוס קרב תקף חולייה של כ-10 מחבלים בשיתוף עם לוחמים בצוות הקרב החטיבתי של הנח"ל שזיהו את החוליה והכווינו את התקיפה.
בהמשך הלוחמים זיהו חוליית נ"ט שפעלה בקרבתם והכווינו כלי טיס נוסף שתקף את החוליה.

צה"ל תקף במהלך הלילה עשרות עמדות לשיגור מרגמות.

כוחות זרוע הים תקפו הלילה באמצעות חימוש מדויק מטרות של ארגון הטרור חמאס הכוללות עמדות לאמצעים טכנולוגיים.

בנוסף, מכלול האש של אוגדה 36 איתר מספר מחבלים של ארגון הטרור חמאס, שהתבצרו בתוך מבנה בסמוך לבית החולים אל-קודס וממנו תכננו לבצע מתקפה לעבר כוחותינו.
הלוחמים הכווינו כלי טיס לתקיפת המחבלים. התקיפה הובילה לפיצוצי משנה משמעותיים שהעידו על הימצאות מחסן אמצעי לחימה של ארגון הטרור חמאס בסביבה אזרחית.

מצורף תיעוד מפעילות הכוחות ברצועת עזה: https://bit.ly/3Qtnm0d

מצורף תיעוד מתקיפת נקודת התבצרות המחבלים ומחסן האמל"ח: https://bit.ly/3Svr2kW

מצורף תיעוד מתקיפות צה"ל ברצועת עזה: https://bit.ly/3scVoxS

מצורפות תמונות מפעילות הכוחות: https://IDFANC.activetrail.biz/ANC07112023.11

