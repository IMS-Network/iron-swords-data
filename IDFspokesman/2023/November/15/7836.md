## Message 7836

דובר צה"ל:

כוחות צה״ל ממשיכים בפעילות ממוקדת בבית החולים שיפאא'

כוחות צה״ל פועלים בשעה זו באופן ממוקד בית החולים שיפאא. הפעילות מתקיימת במתחם מוגדר אשר לגביו קיים מידע מודיעיני המעיד על פעילות טרור של ארגון הטרור חמאס ובהתאם לצורך מבצעי.

בטרם נכנסו לבית החולים נתקלו כוחותינו במטענים וחוליות מחבלים והתפתחה לחימה ממנה חוסלו מחבלים. 

כוחות צה"ל מסרו ציוד רפואי, אינקובטורים ומזון תינוקות מטעם מדינת ישראל לבית החולים שיפאא'.
צוותים רפואיים של צה"ל יחד עם חיילים דוברי ערבית נוכחים בשטח בכדי לוודא שהציוד הרפואי יגיע לאלה הזקוקים לו.

כמו כן אתמול, לוחמים מצוותי הקרב החטיבתיים של נח"ל ו-261 (בה"ד 1) פשטו על בסיס הכשרות של ארגון הטרור חמאס בו נמצאו פירי מנהרות, עשרות כלי נשק ואמצעי לחימה מסוגים שונים, ביניהם רקטות ומטולי RPG, כיתות לימוד וחומרים מודיעיניים.  

בנוסף, כלי טיס מאויש מרחוק זיהה מספר מחבלים שיצאו מבניין עם עמדת שיגור נ"ט בצפון הרצועה, כשבידם שקיות החשודה כמטען והוטמן בציר תנועת כוחותינו. כלי הטיס עקב אחר המחבלים, וחיסל שניים מהם.

מצורף תיעוד מפעילות הכוחות ברצועה: https://bit.ly/47djtDU

מצורף תיעוד מחיסול המחבלים על ידי כלי הטיס: https://bit.ly/3QHwnCO

מצורפות תמונות של אמצעי הלחימה שנמצאו בבסיס ההכשרות של חמאס: https://IDFANC.activetrail.biz/ANC14112023295295

מצורף תיעוד מתקיפות צה"ל ברצועה: https://bit.ly/47ABBHF

