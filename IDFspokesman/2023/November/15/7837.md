## Message 7837

דובר צה"ל:

צה"ל, שב"כ ומג"ב פועלים כנגד ארגון הטרור חמאס ברחבי יהודה ושומרון

הכוחות עצרו הלילה 28 מבוקשים ברחבי פיקוד המרכז; נהרס בשוקבא בית לא חוקי של פעיל חמאס והוחרמו חומרי תעמולה במבצע נגד פעילים של ארגון הטרור חמאס

בכפר שוקבא שבחטיבת אפרים, כוחות הנדסה של צה"ל יחד עם אנשי המנהל האזרחי הרסו בית לא חוקי של המחבל מחמוד חסין נחלה, המשויך לארגון הטרור חמאס. 

בחטיבות עציון ויהודה התקיים מבצע לסיכול טרור נגד פעילי כותלה של ארגון הטרור חמאס מתא הסטודנטים. 
במהלכו, נעצרו והוצאו לתחקור כ-20 פעילים וכן הוחרמו דגלי חמאס וחומרי הסתה רבים.

במסגרת פעילויות הלוחמים בכפר אל בירה שבחטיבת בנימין נעצר חוסין מחמד אבו קוויק, בכיר בהנהגת חמאס זאת לצד מספר מחבלים בכירים נוספים בארגון הטרור אשר נעצרו גם בשכם שבשומרון.

בנוסף, בפעילות מעצרים של חטיבת מנשה בג׳נין ובשוויכה פעלו מספר יחידות למעצר שישה מבוקשים פעילי טרור.

עד כה נעצרו מתחילת המלחמה כ-1,750 מבוקשים ברחבי אוגדת יהודה ושומרון וחטיבת הבקעה והעמקים, כ-1,000 מהם משויכים לארגון הטרור חמאס.

מצורף תיעוד מהריסת הבית הלא חוקי של המחבל מחמוד חסין נחלה, המשויך לארגון הטרור חמאס:https://bit.ly/3sIpNnH

מצורפות תמונות מהריסת הבית הלא חוקי של המחבל מחמוד חסין נחלה, המשויך לארגון הטרור חמאס: https://IDFANC.activetrail.biz/ANC1511202321.01

