## Message 7625

דובר צה"ל:

כוחות היבשה של צה״ל ממשיכים בלחימה ברצועת עזה תוך מאמץ רב זרועי עם כוחות האוויר והים 

במקביל להרחבת הפעילות הקרקעית של כוחות היבשה, מתקיים מאמץ רב זרועי משולב יחד עם זרוע הים וחיל האוויר, על מנת לנטרל איומיים קרקעיים ולפגוע משמעותית בארגון הטרור חמאס.

במהלך הפעילויות, מטוסי ומסוקי קרב לצד כלי טיס מאוישים מרחוק, כלי שיט ותותחנים מסייעים לכוחות היבשה בהכוונה ובתקיפות אוויריות בהתאם לצורך המבצעי מן האוויר. כמו כן, המידע שנאסף בזמן אמת מועבר באופן מידי לכוחות האוויר ולכוחות זרוע הים, ועל בסיסו מתבצעות תקיפות משולבות של צה"ל. 

בתקיפות אלו, הושמדו עשרות מטרות של ארגון הטרור חמאס, ביניהן עמדות תצפית, חוליות ומשגרי נ"ט, כלי שיט ומוצבים צבאיים. כמו כן, חוסלו מחבלים, נמענו חדירות לשטח ישראל וסוכלו אירועי טרור.

מדברי מפקד טייסת 105, סגן-אלוף ת': "חיל האוויר מסייע באש ומהווה מטרייה אווירית וכוח מגן ללוחמים הנמצאים על הקרקע. התקיפות הן בעוצמה שארגון הטרור חמאס טרם נתקל בה. פועלים בשיתוף פעולה הדוק עם זרועות היבשה והים, כתף אל כתף עד הניצחון."

מצורף תיעוד מפעילות הכוחות הקרקעיים ברצועת עזה: https://bit.ly/46UJpnt

מצורפת ויזואליה בצירוף קולות קשר של סיוע חיל האוויר לכוחות היבשתיים: https://bit.ly/460iZiW

בנוסף, מצורף תיעוד מפעילות זרוע הים בשילוב כוחות היבשה: https://bit.ly/3Sn4pic

