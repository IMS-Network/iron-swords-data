## Message 7623

הודעה משותפת לדובר צה"ל ודוברות שב"כ:

צה"ל ושב"כ פועלים כנגד ארגון הטרור חמאס ברחבי יהודה ושומרון

נעצרו ביהודה ושומרון 46 מבוקשים, מתוכם 30 פעילים בארגון הטרור חמאס

כוחות צה״ל, שב״כ ומג״ב עצרו הלילה 46 מבוקשים החשודים במעורבות בפעילות טרור ברחבי אוגדת יהודה ושומרון. 30 מהם שייכים לארגון הטרור חמאס.

כוחות צה״ל ביצעו אתמול במהלך היום מבצע לסיכול טרור בכפר טובאס שבמרחב חטיבת הבקעה והעמקים, הכוחות תחקרו חשודים, עצרו ארבעה מבוקשים החשודים במעורבות בפעילות טרור ואיתרו כלי נשק ומחסניות.  במהלך הפעילות בוצע ירי לעבר הכוח וכן הושלכו לעברו מטענים ואבנים. הלוחמים השיבו באמצעים לפיזור הפגנות ובירי, זוהו פגיעות.

במהלך מבצע למעצר פעילי טרור בכפר בידו בבנימין נעצרו 11 פעילי טרור ואותר אקדח. כמו כן, החרימו הכוחות כ-40,000 ש"ח שיועדו לפעילות טרור.

במהלך פעילות יזומה של גדוד 636 אמש במרחב חטיבת עציון זיהו לוחמי צה"ל חשודים המבעירים צמיגים באזור אבו דיס. הכוח הגיב לעברם בירי וזוהו פגיעות.

עד כה נעצרו מתחילת המלחמה כ-1180 מבוקשים ברחבי אוגדת יהודה ושומרון וחטיבת הבקעה והעמקים, כ-740 משוייכים לארגון הטרור חמאס.

מצורפות תמונות אמצעי הלחימה שהוחרמו במהלך הלילה: https://IDFANC.activetrail.biz/ANC1101202325458

