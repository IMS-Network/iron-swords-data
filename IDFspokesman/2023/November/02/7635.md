## Message 7635

דובר צה"ל:

לוחמי צה"ל ממשיכים לחסל מחבלים ולהשמיד תשתיות טרור ברחבי רצועת עזה; לוחמי צה"ל בפיקוד חטיבת גולני ניהלו במהלך הלילה קרבות ממושכים במהלכם חוסלו עשרות מחבלים

במהלך הלילה נתקלו לוחמי צה"ל מחטיבת גולני וכוחות שריון בחוליות מחבלים שביצעו לעברם ירי נ"ט, הפעילו מטענים והשליכו רימונים. הכוחות ניהלו עם המחבלים קרבות ממושכים, בסיוע אש חטיבתית של כלי ארטילריה וטנקים, תוך הכוונת כלי טיס לתקיפה מהאוויר והכוונת ספינת טילים לתקיפה מהים. בסיום הקרבות, חוסלו עשרות מחבלים. 

בנוסף, במהלך הפעילות הקרקעית בשטח רצועת עזה, נתקלו לוחמי נח"ל בחוליית מחבלים שפתחה בירי לעברם. הלוחמים וכוחות האש החטיבתיים הכווינו כלי טיס לתקיפה אווירית, לאחריה חוסלו המחבלים. כמו כן, לוחמי מילואים של צה"ל פעלו בשיתוף פעולה עם כוחות אוויריים והכווינו כלי טיס לתקיפת חוליית חוליית נ״ט שתכננה לבצע ירי לעבר כוחותינו, תוך חיפוי באש על ידי כוחות זרוע הים.

בימים האחרונים, לוחמי עוצבת 'געש' חיסלו מחבלים רבים והכווינו כלי טיס שהשמידו תשתיות טרור של ארגון הטרור חמאס, בהם מחסני אמצעי לחימה, אתרי ייצור אמצעי לחימה, עמדת שיגור נ"ט ועמדות שיגור כטמ"מים.

מצורף תיעוד מפעילות כוחות צה"ל בתוך הרצועה: https://bit.ly/40jZP6q

מצורף תיעוד מתקיפות צה"ל ברצועה ביממה האחרונה בצירוף קולות קשר: https://bit.ly/3QCBTYJ

מצורף תיעוד נוסף מתקיפות צה"ל ביממה האחרונה:  https://bit.ly/3QG4LPT

מצורפות תמונות של כוחות צה"ל במהלך הלחימה: https://IDFANC.activetrail.biz/ANC02112023020620

