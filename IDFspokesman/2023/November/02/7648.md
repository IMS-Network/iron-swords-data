## Message 7648

דובר צה"ל:

חוסלו מעל 130 מחבלים בשעות האחרונות; כוחות צה"ל משמידים תשתיות טרור לצד אמצעי לחימה רבים שאותרו במהלך הפעילות הקרקעית בעזה

לוחמי צה"ל ממשיכים לנהל קרבות עזים מול מחבלי חמאס ברצועת עזה תוך איתור אמצעי לחימה רבים והשמדת תשתיות טרור לצד מתחמים צבאיים של ארגון חמאס.

במהלך קרבות ירי שניהלו כוחותינו חוסלו כ-130 מחבלים.

כמו כן, מטוסי ומסוקי קרב תקפו מספר מפקדות צבאיות אשר שימשו בכירים בארגון ובהכוונת הכוחות בשטח השמידו בהצלחה שורת תשתיות טרור אשר מוקמו באזורים אזרחיים ומתחמים צבאיים.

בנוסף, ספינת טילים של זרוע הים תקפה מבנים ממולכדים ועמדות תצפית של ארגון הטרור חמאס, כחלק ממאמץ הסיוע לכוחות צה״ל הפועלים ביבשה.

במקביל, כוחות זרוע הים ומטוסי קרב של חיל האוויר תקפו מטרות של הכוח הימי בארגון הטרור חמאס בינהם מבנים שהיו מיועדים לתכנון ומימוש פיגועי טרור.

מצורף תיעוד מפעילות כוחות צה"ל בתוך הרצועה: https://bit.ly/47iAxrt

מצורף תיעוד מתקיפות חיל האוויר בשטח הרצועה:  https://bit.ly/3sj1ywi

מצורף תיעוד מתקיפות כוחות זרוע הים: https://bit.ly/3sqGaFg

