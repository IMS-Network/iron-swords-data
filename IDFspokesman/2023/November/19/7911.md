## Message 7911

הודעת משותפת לדובר צה״ל ודוברות שב״כ: 

בפעילות משותפת של שב״כ ויחידה 504 נעצרו בימים האחרונים למעלה מ-100 מחבלים שנלקחו לחקירות בישראל; בין העצורים שלושה מחבלי נוח׳בה שלקחו חלק בטבח ב- 7/10

בימים האחרונים ממשיכים לפעול רכזי שב"כ ולוחמי יחידה 504 באגף המודיעין יחד עם כוחות צה״ל הלוחמים ברצועת עזה. הכוחות ביצעו עשרות תחקורים בשטחים השונים בהם מתקיימת פעילות קרקעית ועצרו למעלה מ-100 מחבלים מארגוני הטרור להמשך חקירה בישראל. 

כמו כן, נעצרו פעילי נח׳בה, פעילים מתחום הירי הרקטי, החבלה, הצליפה, והלוגיסטיקה אשר מסרו מיקומים של מנהרות תת קרקעיות, מחסנים ואמצעי לחימה. בנוסף, מסרו העצורים שיטות פעולה של ארגוני הטרור, פרטים על חפירת המנהרות ותהליכי גיוס.

המידע מחקירות פעילי הטרור משרת את הכוחות הפועלים מן הקרקע והאויר בשטח הרצועה ומשמש לקבלת מודיעין איכותי ועדכני מהשטח, אשר מסייע בהמשך התמרון הקרקעי ומאמצי הלחימה.

