## Message 7898

דובר צה"ל:

נמשכת לחימת צה"ל ברצועת עזה מהאוויר, מהים ומהיבשה; כוחות צה״ל חיסלו מחבלים, ספינות הטילים של שייטת 3 סיכלו איומים לצד כוחות היבשה

מטוסי קרב של צה"ל השמידו תשתיות טרור רבות של ארגון הטרור חמאס בשכונות ג'באליה, זייתון ובית לאהיא.

ביממה האחרונה, לוחמי חטיבת הנח"ל נלחמו בפאתי שכונת ג'אבליה, נתקלו וחיסלו מחבלים מארגון הטרור חמאס. הכוחות בסיוע טנקים וסיוע אווירי תקפו מטרות מהאוויר. באחד מהקרבות, צוות הקרב החטיבתי של נח"ל זיהה חוליית מחבלים שעמדה לירות על הכוחות מגג בניין מגורים, הכוח הכווין כלי טיס מאויש מרחוק שחיסל את המחבלים. בנוסף, במהלך סריקות נמצאו אמצעי לחימה וציוד צבאי בבנייני מגורים אזרחיים.

במקביל ללחימה היבשתית, לוחמי שייטת 3, שייטת ספינות הטילים תקפו מטרות של ארגון הטרור חמאס לאורך רצועת עזה באמצעות אלפי חימושים מהים וסייעו לכוחות היבשה באש ובתצפית על ידי פתיחת צירים, ליווי באש, סיכול איומים יבשתיים כנגד כוחותינו וחיפוי על משימות יבשתיות מהים.

מצורף תיעוד מתקיפות צה"ל ברצועה: https://bit.ly/47l2HTd

מצורף תיעוד של פעילות הכוחות ברצועה: https://bit.ly/40OoFMa

מצורף תיעוד מפעילות שייטת 3: https://bit.ly/47G0B0c

מצורפות תמונות מפעילות הכוחות ברצועה: https://IDFANC.activetrail.biz/ANC19112023201.0130

