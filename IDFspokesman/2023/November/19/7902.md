## Message 7902

דובר צה"ל:

צה"ל ושב"כ פועלים כנגד ארגון הטרור חמאס ברחבי פיקוד המרכז

הושלמו שני מבצעים חטיבתיים במקביל במעוזי טרור שבמחנה הפליטים ג'נין ובמחנה הפליטים בלאטה שבשכם; מעל 10 כלי נשק הוחרמו, נעצרו כ-20 מבוקשים, הכוחות איתרו מספר מחסנים בהם מטענים מאולתרים, מעבדה לייצור מטענים וארבעה חמ״לי תצפית

במהלך הלילה כוחות צה״ל, שב״כ ומג״ב פעלו ברחבי יהודה ושומרון וחטיבת הבקעה והעמקים ועצרו 38 מבוקשים.

כוחות רבים בסדיר ובמילואים ביצעו שני מבצעים חטיבתיים לסיכול טרור במחנה הפליטים בלאטה בעיר שכם שבשומרון ובמחנה הפליטים ג’נין שבמנשה.

במהלכם, כוחות הנדסה חשפו מטענים מוכנים לשימוש מתחת ובצידי הכבישים על מנת לפגוע בכוחותינו, עצרו מבוקשים ותחקרו עשרות חשודים, סרקו אחר אמצעי לחימה וניהלו חילופי אש כנגד מחבלים שירו או השליכו מטענים, נוטרלו מספר מחבלים.  

בפעילות במחנה הפליטים בלאטה שבעיר שכם, לוחמי צה"ל במילואים איתרו והחרימו מעבדה ובה חומרים לייצור מטענים וחמ״ל תצפיות.  בנוסף, תחקרו כ-30 חשודים ועצרו שלושה מבוקשים.

בסריקת הכוחות אחר אמצעי לחימה ותחמושת הוחרמו מעל חמישה אקדחים בינהם, נשק מסוג M16, נשק מסוג מטול, מחסניות, לבנות חבלה, מטענים חלקי נשק וציוד צבאי.

במהלך הפעילות במחנה הפליטים ג’נין, מסתערבי מג״ב איו״ש איתרו והשמידו מחסן עם מטענים מאולתרים שהיה צמוד למסגד. 

בהמשך יחד עם לוחמי המילואים נעצרו 16 מבוקשים והוחרמו ארבעה כלי נשק בינהם שני נשקים מסוג m16, נשק צלפים, אקדח, תחמושת וציוד צבאי. בנוסף, אותרו והושמדו על ידי הכוחות שלושה חמ״לי תצפית. 

בפעילויות בכפר טמון ובמחנה הפליטים דהיישה חשודים השליכו מטענים ובקבוקי תבערה לעבר הכוחות שהגיבו בירי. זוהו פגיעות.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו

עד כה נעצרו מתחילת המלחמה כ-1,800 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

מצורפת ויזואליה של אמצעי הלחימה, תחמושת וחמ״ל התצפיות ממחנה הפליטים בלאטה: https://IDFANC.activetrail.biz/ANC19112023.201023

מצורפת ויזואליה של אמצעי הלחימה, תחמושת וחמ״לי התצפית במחנה הפליטים ג׳נין: https://IDFANC.activetrail.biz/ANC19112023.201022

