## Message 8100

דובר צה"ל:

צה"ל תקף במהלך הלילה כ-200 מטרות של ארגון הטרור חמאס; כוחות קרקעים ממשיכים בלחימה הושמדו תשתיות טרור שמוקמו בתוך בתי ספר בצפון הרצועה

כוחות קרקעיים של צה"ל ממשיכים לפעול בשטח הרצועה לצד תקיפות נרחבות של חיל האוויר.

חטיבת הנגב השמידה תשתית טרור שמוקמה בבית ספר בבית חנון, ממנה בוצעה תקיפה לעבר כוחותינו. במתחם בית הספר נמצאו גם שני פירי מנהרות ביניהם אחד ממולכד, זירת מטענים ואמצעי לחימה.

כלי טיס של חיל האוויר בהכוונת מכלול התקיפה של חטיבת האש 282 תקף רכבים ובהם טילים, מרגמות ואמצעי לחימה נוספים ומנע פגיעה בכוחות בזמן המיידי, וכן כלי טיס נוסף בהכוונת מכלול האש של חטיבה 261 (בה״ד 1) תקף והשמיד תשתית צבאית ששימשה למארב נ״ט כנגד כוחותינו.

בנוסף, לוחמי המילואים של חטיבה 551 הכווינו כלי טיס של חיל האוויר אשר חיסל חוליית מחבלים. בהמשך, תקפה החטיבה את מחסן אמצעי הלחימה ממנו יצאו המחבלים.

במהלך הלילה כוחות זרוע הים תקפו מספר מטרות של ארגון הטרור חמאס, כסיוע לכוחות המתמרנים.
בין המטרות שנתקפו, עמדת תצפית של הכוח הימי של החמאס ותשתיות טרור במעגן עזה.
בנוסף, הכוחות תקפו באמצעות חימוש מדויק מבנים צבאיים של ארגון הטרור חמאס.

מצורף תיעוד מתקיפות צה"ל ברצועה: https://bit.ly/3NdwuoR

מצורף תיעוד מתקיפת רכבים ובהם אמצעי לחימה: https://bit.ly/46XMyCt

מצורף תיעוד מפעילות כוחות צה"ל בשטח הרצועה: https://bit.ly/49WrYVw

מצורפות תמונות מפעילות כוחות צה"ל ברצועה: https://IDFANC.activetrail.biz/ANC041220234764529575

מצורף תיעוד מתקיפות לוחמי זרוע הים: https://bit.ly/3RsldDS

