## Message 8064

הודעה משותפת לדובר צה"ל ודוברות שב״כ:

גופתו של החטוף אופיר צרפתי ז״ל אותרה בימים האחרונים על ידי כוח משותף של צה"ל ושב״כ ברצועת עזה, והובאה לישראל.

לאחר הליך זיהוי שבוצע על ידי גורמי רפואה ורבנות צבאיים, יחד עם המכון לרפואה משפטית ומשטרת ישראל, הודיעו ביום ד׳ (29.11.23), נציגי צה״ל ומשטרה למשפחתו של אופיר צרפתי ז״ל שנחטף ביום שבת ה-7.10.23 מאזור המסיבה ברעים, על קביעת מותו.
אנו משתתפים בצער המשפחה. 

המשימה הלאומית שעומדת לנגד עינינו היא איתור והשבת החטופות והחטופים הביתה. צה״ל ושב"כ פועלים באופן צמוד ובתיאום מלא עם הגופים הלאומיים והביטחוניים הרלוונטיים, ולא נרפה עד להשלמת משימה זו.

