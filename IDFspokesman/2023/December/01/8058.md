## Message 8058

דובר צה"ל:

לוחמי צה"ל, שב"כ ומג"ב עצרו הלילה 15 מבוקשים ברחבי יהודה ושומרון; הוחרמו כספי טרור, נשק M-16, חומרי הסתה ועשרות רכבים בלתי חוקיים

בפעילויות לוחמי המילואים בכפרי חטיבת מנשה נעצרו ארבעה מבוקשים. בסריקות במבנה בכפר עראבה אותרו חומרים להכנת מטענים והושמד מטען בצורה יזומה על ידי הכוחות. בפעילויות חמושים ירו והשליכו מטענים לעבר הכוחות, שירו בחזרה. 

בפעילויות לוחמי המילואים בחטיבת עציון הלוחמים איתרו והחרימו ציוד צבאי וחומרי הסתה רבים, במהלך הפעילויות מחבלים השליכו מטענים, הבעירו צמיגים ויידו אבנים לעבר הכוחות, שהגיבו באמצעים לפיזור הפגנות ובירי לאוויר.

בפעילויות בחטיבת יהודה עצרו הכוחות תשעה מבוקשים, אותר בחברון נשק מסוג M-16 והוחרמו כ5,000 שח של כספי טרור.
בכפר סמוע שבחטיבת יהודה הוחרמו עשרות רכבים בלתי חוקיים.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,100 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

