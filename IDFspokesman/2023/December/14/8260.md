## Message 8260

הודעה משותפת לדובר צה"ל ודוברות שב"כ:

לאחר 60 שעות - הושלם המבצע בג'נין; לוחמי צה״ל, שב״כ ומג״ב השלימו מבצע נרחב לסיכול טרור במחנה הפליטים ובעיר ג׳נין שבחטיבת מנשה

הלוחמים עצרו הלילה 14 מבוקשים ברחבי יהודה ושומרון, שלושה מהם משויכים לארגון הטרור חמאס

לאחר כ-60 שעות כוחות הביטחון השלימו מבצע נרחב ומשמעותי לסיכול טרור בפיקודה של חטיבת מנשה במחנה הפליטים ובעיר ג’נין. 

הכוחות סרקו והגיעו למאות מבנים, עיכבו לתחקור חשודים שמתוכם נעצרו עד כה כ60 מבוקשים שהועברו להמשך חקירת כוחות הביטחון, איתרו והחרימו מעל 50 נשקים מסוגים שונים, מאות מטענים וכספי טרור בשווי מעל 100,000 ש״ח. 

בנוסף, הלוחמים איתרו מעל עשרה פירים תת קרקעיים, שבע מעבדות מטענים וחמישה חמ"לי תצפיות שנועדו למעקב אחר הכוחות. 
חלק מתשתיות הטרור הושמדו על ידי הכוחות. 

כמו כן, אותרה תחמושת רבה, חומרים להכנת מטענים, ציוד צבאי וחלקי נשק רבים. 
במהלך המבצע כלי טיס של חיל האוויר תקף שתי חוליות מחבלים שהשליכו מטענים וירו לעבר הכוחות, כלי הטיס חיסלו שבעה מחבלים ונפצעו נוספים. בכל המבצע חוסלו מעל עשרה מחבלים. 

במהלך הפעילות שבעה לוחמי צה״ל וקצין נפצעו באורח קל, טופלו בשטח ופונו להמשך קבלת טיפול רפואי בבית חולים.

מצורף תיעוד של המטענים שאותרו במבנה והשמדתו: https://bit.ly/47TxiHO

מצורפות תמונות אמצעי הלחימה שהוחרמו בג׳נין: https://IDFANC.activetrail.biz/ANC14122023MOIERGUYVSCV

מצורף תיעוד מפעילות הכוחות בג׳נין: https://bit.ly/3RHSNFU

