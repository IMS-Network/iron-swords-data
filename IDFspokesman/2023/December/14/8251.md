## Message 8251

דובר צה"ל:

*הקרבות והלחימה ברצועת עזה נמשכים; לוחמי צה"ל נלחמים בסיוע כוחות אוויר בשג'אעיה, ג'באליה וחאן יונס* 

צוות הקרב החטיבתי של הצנחנים חיסל ביממה החולפת מחבלים רבים בצפון הרצועה. כוח השיריון של החטיבה זיהה מחבלי חמאס מתצפתים על הכוחות, ירה לעברם וחיסל אותם. בנוסף, לוחמי צוות הקרב סרקו אתמול מתחם בית ספר ששימש כמוקד מרכזי של לחימת גדוד שג'אעיה בארגון הטרור חמאס. במתחם אותרו תשתיות ירי ונוהלה ממנו לחימה כנגד כוחותינו, הלוחמים סגרו מעגל על המחבלים ולאחר מכן השמידו תשתיות טרור במתחם.

לוחמים מיחידת מגלן פשטו על מספר איתורים במרחב חאן יונס בהם מצאו אמצעי לחימה, רימונים ורובי קלאצ׳ניקוב. הלוחמים השמידו במתחם שני פירים, בור שיגור רקטות, ומחסן אמצעי לחימה. 

במהלך פעילות של צוות הקרב של חטיבה 460 להשמדת תשתיות טרור במרחב מחנה הפליטים ג׳אבליה, איתרו הלוחמים אמצעי לחימה. בנוסף, הכוח חיסל מחבלים במספר התקלויות. 

כוח מגדוד האיסוף 414 של חיל הגנת הגבולות זיהה צלף של ארגון הטרור חמאס יורה ממבנה לעבר כוח צה״ל. הכוח הכווין מסוק קרב שחיסל את המחבל.

מצורף תיעוד מהזיהוי של גדוד האיסוף 414 ותקיפת המחבל על ידי מסוק קרב: https://bit.ly/48bdmji

מצורף תיעוד של לוחמי צה"ל מהלחימה ברצועת עזה: https://bit.ly/3uVX7se

מצורפות תמונות של לוחמי צה"ל מרצועת עזה:  https://IDFANC.activetrail.biz/ANC14122023.525

