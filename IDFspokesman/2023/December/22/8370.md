## Message 8370

דובר צה"ל:

לוחמי צה"ל, שב"כ ומג"ב עצרו הלילה 11 מבוקשים ברחבי יהודה ושומרון

הכוחות עצרו במהלך הלילה 11 מבוקשים ברחבי יהודה ושומרון.
במבצע חטיבתי בכפר דורא ביהודה עצרו לוחמי צה״ל במילואים שמונה מבוקשים ובנוסף איתרו והחרימו אמצעי לחימה.

כמו כן, בבית רימא שבחטיבת אפרים ובכפר טורה שבחטיבת מנשה, איתרו והחרימו לוחמי צה״ל ומג״ב אמצעי לחימה נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,450 מבוקשים ברחבי אוגדת יהודה ושומרון וחטיבת הבקעה והעמקים, כ-1,210 מהם משויכים לארגון הטרור חמאס.

מצורפות תמונות של אמצעי הלחימה שהוחרמו: https://IDFANC.activetrail.biz/ANC22122023.1561891818

