## Message 8167

דובר צה"ל:

תשתיות תת-קרקע ואמצעי לחימה; הפעילות של לוחמי חטיבת ביסל״ח באוניברסיטת "אל-אזהר" ברימאל

לוחמי צה"ל מגדוד ההנדסה במילואים  749 מצוות קרב החטיבתי של ביסל"ח השמידו אתמול (ה') מבנים ובהם תשתיות טרור ששימשו לפעילות צבאית של החמאס באוניברסיטת "אל-אזהר" שבשכונת רימאל ברצועת עזה.

במתחם האוניברסיטה אותרו תשתיות אויב, ביניהן, תוואי-תת קרקע היוצא מחצר האוניברסיטה ונמשך עד לבית ספר כקילומטר ממנה. כמו כן אותרו אמצעי לחימה רבים מסוג מטעני חבלה, חלקי רקטות, משגרים, מערכות הפעלה של חומרי נפץ ושלל אמצעים טכנולוגים שהועברו לתחקור מודיעיני. 
הממצאים בשטח מראים כי ארגון הטרור חמאס ניצל את מבנה האוניברסיטה לצורך לחימה נגד כוחותינו.

בנוסף לוחמי צה"ל במילואים מחטיבה 14 פשטו על חמ"ל תצפיות של ארגון הטרור חמאס באזור בית החולים שאטי, בחמ"ל אותרו כ-200 מכשירי קשר ועשרות מצלמות. במרחב החמ"ל אותר פיר לחימה, מחסניות, רימונים, עמדת צליפה, ציוד צבאי וחרכי ירי.

מצורפות תמונות של אמצעי הלחימה שאותרו במרחב האוניברסיטה: https://IDFANC.activetrail.biz/ANC07122023.56987

מצורפת תמונות של הציוד ואמצעי הלחימה שאותרו בחמ"ל התצפית ופיר הלחימה שאותר: https://IDFANC.activetrail.biz/ANC07122023.5645

