## Message 8168

הודעה משותפת לדובר צה״ל ודוברות שב״כ:

לוחמי צה״ל, שב״כ ומג״ב עצרו חמישה מבוקשים ברחבי אוגדת יהודה ושומרון וחטיבת הבקעה והעמקים, ביניהם שני פעילים בארגון הטרור חמאס; נעצר בכפר סילת א-דהר מחבל החשוד במעורבות בירי ממנו נפצע חייל צה"ל

בפעילות משותפת של כוחות שב״כ וצה״ל בחטיבת הבקעה העמקים כנגד יעדי טרור, נעצרו שני מבוקשים תושבי מחנה הפליטים פרעה - מועאד עבדאללה, יליד 1990, פעיל טרור בולט כלוא לשעבר, ומועתז אל ג'וואד, יליד 1998, פעיל טרור בולט, כלוא לשעבר על רקע פיגוע ירי. 
במסגרת חילופי אש עם הכוחות נהרגו מספר מחבלים ובהם ברא אמיר ועמר צובח - שניהם חמושים המעורבים בפעילות טרור כנגד כוחותינו. על המחבלים שחוסלו אותרו שני נשקי M-16. 

בפעילות בכפר סילת א-דהר נעצר בהכוונה מודיעינית של שב״כ מחבל החשוד במעורבות בירי לעבר כוחות בתאריך 3.12.2023 ממנו נפצע חייל צה״ל. בנוסף, במסגרת הפעילות אותר והוחרם נשק מסוג קרלו.

בפעילות בכפר רומאנה שבחטיבת מנשה פעלו לוחמי המילואים והחרימו רובה מסוג "שוטגאן", תחמושת וציוד צבאי. 
בכפר אבו סנינה שבחטיבת יהודה הוחרם נשק מסוג קרלו, תחמושת וחומרי הסתה.

בכפר אל חאדר החרימו לוחמי המילואים רוגטקות. במהלך הפעילות חשודים יידו אבנים והשליכו בלוקים לעבר הכוחות, שהגיבו בירי. זוהתה פגיעה.
בכפר רנתיס איתרו הלוחמים והחרימו כספי טרור.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,200 מבוקשים ברחבי אוגדת יהודה ושומרון וחטיבת הבקעה והעמקים, כ-1,175 מהם משויכים לארגון הטרור חמאס.

מצורפות תמונות אמצעי הלחימה שהוחרמו: https://IDFANC.activetrail.biz/ANC08122023.02154

