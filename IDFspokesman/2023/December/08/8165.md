## Message 8165

דובר צה"ל:

הלחימה ברצועת עזה נמשכת; כ-450 מטרות נתקפו ביממה האחרונה; מכלול האש של חטיבה 7 יחד עם כלי טיס של חיל האוויר חיסלו מחבלים רבים בחאן יונס; כוחות זרוע הים תקפו והשמידו תשתיות טרור של ארגון הטרור חמאס

לוחמי צה"ל הפועלים בשטח הרצועה ממשיכים בקרבות עם מחבלים, באיתור והשמדת פירים תת קרקעיים, אמצעי לחימה ותשתיות טרור נוספות. ביממה האחרונה נתקפו מעל 450 מטרות מהאוויר מהים ומהיבשה. 

כחלק מהפעילות של חטיבה 7 בחאן יונס, תא התקיפה של החטיבה הכווין מספר כלי טיס של חיל האוויר אשר חיסלו מחבלי חמאס רבים. גל התקיפות ארך כשעתיים והיה רציף וממוקד. 

שלושה מחבלים שזוהו על ידי הלוחמים הותקפו על ידי כלי טיס מאוייש מרחוק. שניים מהמחבלים חוסלו והשלישי חשף את מיקומם של המחבלים הנוספים אשר הסתתרו במבנה צבאי בו התכוננו לבצע ירי רקטי לעבר כוחותינו.  

מכלול התקיפה היבשתי חיסל יחד עם כלי טיס של חיל האוויר, ברצף תקיפות אוויריות את המחבלים. 

מדבריי מפקד סיוע האש של חטיבה 7, רב-סרן נ': ״העבודה העיקשת והמקצועית של אנשי סיוע האש בשיתוף כוחות החטיבה בשטח וכוחות חיל האוויר הביאה לסגירת המעגל במהירות  - איתרנו וחיסלנו את כלל המחבלים באירוע".

כמו כן, ביממה האחרונה, כוחות רבים של זרוע הים תקפו באמצעות פגזים וחימוש מדויק תשתיות טרור ששימשו את הכוחות הימיים של ארגון הטרור חמאס במרכז ובדרום הרצועה, על מנת לפגוע בצורה נרחבת ביכולותיהם הימיות והמודיעניות.
בין המטרות שנתקפו, אתרים צבאיים ומוצבים בהם פעלו מחבלי הארגון, עמדות תצפית ומחסנים בהם אוחסנו אמצעי לחימה. 
הכוחות ממשיכים בשיתוף פעולה הדוק עם כוחות היבשה ותוקפים תשתיות טרור במרחבים הימיים.

מצורף תיעוד מחיסול המחבלים בפעילות של צוות הקרב החטיבתי 7:  https://bit.ly/41hhsnR

מצורף תיעוד מפעילות כוחות זרוע הים: https://bit.ly/4acZB5s

מצורף תיעוד מתקיפות צה"ל ביממה האחרונה:  https://bit.ly/3Ry75sC

מצורפות תמונות מפעילות הכוחות: https://IDFANC.activetrail.biz/ANC08122023479575295

