## Message 8072

דובר צה״ל: 
 
לוחמי צה"ל, שב"כ ומג"ב עצרו הלילה שבעה מבוקשים ברחבי יהודה ושומרון; הלוחמים ערכו מבצע בעיר שכם למעצר מבוקשים ואיתרו אמצעי לחימה
 
במבצע של חטיבת שומרון בעיר שכם עצרו לוחמי המילואים חמישה מבוקשים, איתרו והחרימו מטענים, אקדח, רימוני הלם, מחסניות וציוד צבאי. בנוסף, איתרו והחרימו חלקי מחרטה לייצור נשקים.  
במהלך הפעילות, מחבלים ירו לעבר הכוח והשליכו מטען לעברם, הכוח הגיב בירי. זוהתה פגיעה. בעיר יטא שבחטיבת יהודה החרימו הלוחמים ציוד טכנולוגי ששימש את ארגון הטרור חמאס.  
 
במבצע שנערך בכפר בידיה שבאפרים עצרו הלוחמים מבוקש ולאחר סריקות גם איתרו והחרימו רובה מסוג עוזי, אקדח, מחסניות, חלקי נשק וציוד צבאי. בפעילות בכפר סבאח אל חיר נעצר מבוקש ואותרו מחסניות, תחמושת וציוד צבאי. במהלך הפעילות בכפר בוצע ירי והושלך מטען לעבר הכוח. 
 
בכפר אל בירה פעלו לוחמי מילואים לאיטום בית דפוס שהדפיס חומרי הסתה, במקום איתרו הלוחמים והחרימו אקדח מסוג איירסופט. במהלך הפעילות חשודים השליכו מטען ובקבוקי צבע ויידו אבנים לעבר הכוחות, שהגיבו באמצעים לפיזור הפגנות.  
 
המבוקשים שנעצרו הועברו להמשך חקירת כוחות הביטחון, אין נפגעים לכוחותינו. 
 
מצורפות תמונות של אמצעי הלחימה והציוד הצבאי שהוחרמו: https://IDFANC.activetrail.biz/ANC02122023.818498/4 
 
עד כה נעצרו מתחילת המלחמה כ-2,100 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משוייכים לארגון הטרור חמאס

