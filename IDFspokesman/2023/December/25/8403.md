## Message 8403

דובר צה"ל:

מתוך בית ספר: מחבל יורה לעבר לוחמי צוות הקרב של חטיבת הנח"ל ומחוסל במקום 

לוחמי צוות הקרב של חטיבת הנח"ל באוגדה 162 פשטו על מרחב בתי הספר "אל רפאא" ו-"צבחה" בדרג' תופאח שבצפון הרצועה, בעקבות מידע על מחבלי חמאס המסתתרים בתוך בתי הספר.

תוך כדי היתקלויות עם המחבלים וחיסולם, הלוחמים איתרו עשרות מטעני חבלה בשקיות של אונר"א, קלאצ'ניקובים ו-15 חגורות נפץ. באחד מניסיונות הפגיעה בכוחותינו, ירה מחבל טיל נ"ט על כוח צה"ל ומיד לאחר מכן חוסל בפגיעה מדויקת מתוך הטנק על ידי פגזים.

מחבלים רבים שהסתתרו בתוך בתי הספר, זוהו כפעילי חמאס וג'יהאד אסלאמי והובאו לחקירה. חלק מהמחבלים שהובאו לחקירה לקחו חלק במתקפת ה-7 באוקטובר.

מצורף תיעוד מירי המחבל על כוחות צה"ל וחיסלו:  https://bit.ly/3vayZCq

מצורף תיעוד מפעילות הכוחות במרחב: https://bit.ly/3tl6d1q

מצורפות תמונות של אמצעי לחימה שנמצאו במרחב: https://idfanc.activetrail.biz/ANC57946

