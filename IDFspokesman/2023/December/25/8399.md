## Message 8399

דובר צה"ל:

זרוע הים וכוחות היבשה והאויר בלחימה משותפת בחמאס ברצועת עזה 

"קיבלנו עכשיו דיווח מחטיבה 14 שיורים פצמ"רים לכיוונם, מעביר אלייך עכשיו שני נ"צ- תכנס לתקיפה מיידית על שתי המטרות"

כוחות זרוע הים, כוחות היבשה וחיל האוויר ממשיכים בלחימה משותפת ברחבי רצועת עזה. לוחמי זרוע הים תקפו מספר מטרות טרור של חמאס, ביניהן,  חוליות מחבלים שזוהו בקרבת כוחותינו, מחבלים שהסתתרו במבנים סמוכים לכוחותינו, מוצבים צבאיים וכן עמדות מהן זוהה ירי לעבר כוחותינו.

ביממה האחרונה מטוס קרב של חיל האוויר בהכוונת מרכז האש של אוגדה 98 חיסל במרחב חאן יונס מפקד בארגון הטרור חמאס. בהמשך חוסלו באמצעות כלי טיס של חיל האוויר מספר מחבלים שזוהו בסמוך לכוחותינו כשבידם רקטה.

צוות הקרב החטיבתי 261 (בה"ד 1) חיסל מספר מחבלים ששהו בתשתית טרור לאחר שתצפיות החטיבה זיהו את החשודים במרחב ומכלול האש החטיבתי הכווין מטוס קרב של חיל האוויר שהשמיד את התשתית. בנוסף, במסגרת פעילות הלוחמים בבית לאהיא, אותרו אמצעי לחימה רבים של ארגון הטרור חמאס, ביניהם רובי קלאצ'ניקוב, מטענים מוכנים להפעלה עם נפצים ומחסניות.

בנוסף, לוחמים מצוות הקרב החטיבתי 4 פשטו על מבנה בחאן יונס בו הם איתרו אמצעי לחימה, בהמשך הלוחמים פשטו על תשתית טרור בתוך בית של מחבל מארגון הטרור חמאס והשמידו אותה.

מצורף סרטון תקיפות של זרוע הים: https://bit.ly/48vtvAl

מצורף סרטון מפעילות זרוע הים בלחימה: https://bit.ly/3GWGFLa

מצורף סינק של רב-סרן י', מפקד פלוגה בצק״ח 4 בנושא טיהור והשמדת תשתית טרור של החמאס: https://bit.ly/3TFAe6C

מצורף סרטון של לוחמי צק"ח 261 (בה"ד 1) מאתרים אמצעי לחימה בצפון רצועת עזה: https://bit.ly/41CPYcx

