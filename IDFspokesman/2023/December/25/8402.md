## Message 8402

דובר צה"ל:

לוחמי צה"ל, שב"כ ומג"ב עצרו הלילה 11 מבוקשים ברחבי יהודה ושומרון ובחטיבת הבקעה והעמקים; החל מבצע חטיבתי לסיכול טרור בבורקא שבשומרון 

הכוחות עצרו במהלך הלילה 11 מבוקשים ברחבי יהודה ושומרון.

במבצע לסיכול טרור של חטיבת שומרון שהחל בכפר בורקא, הלוחמים עצרו שני מבוקשים, איתרו והשמידו מטענים והחרימו אמצעי לחימה. הלוחמים ממשיכים לפעול במרחב הכפר גם בשעה זו.

בפעילות יזומה במחנה הפליטים ג'נין עצרו הלוחמים מבוקש, איתרו והחרימו מטענים. בכפר אל פאחס שבחטיבת יהודה, הוחרמו אמצעי לחימה ועוכבו חשודים.

בכפר עיבדיה שבעציון החרימו הלוחמים כספי טרור. בכפר אבו דיס איתרו והשמידו מטען. בזעתרה הוחרמו מעל עשרה רכבים בלתי חוקיים ואמצעי לחימה. בעין הסולטאן שבבקעה אותר רובה מסוג ״קרלו״.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,450 מבוקשים ברחבי אוגדת יהודה ושומרון וחטיבת הבקעה והעמקים, כ-1,210 מהם משויכים לארגון הטרור חמאס.

מצורפות תמונות הנשקים שהוחרמו: https://IDFANC.activetrail.biz/ANC25122023.02145

