## Message 8416

דובר צה"ל:

צה"ל תקף מטרות של ארגון הטרור חיזבאללה בלבנון; הותקף מבנה אליו ברח המחבל אשר שיגר טיל נ"ט לעבר הכנסייה במרחב שומרה

מטוסי קרב של חיל האוויר תקפו לפני זמן קצר תשתיות טרור של ארגון הטרור חיזבאללה בשטח לבנון. בנוסף, תצפיתניות צה"ל זיהו מבנה אליו ברח המחבל ששיגר את טיל הנ"ט לעבר כנסייה במרחב שומרה מוקדם יותר היום, כוחות צה"ל תקפו את המבנה.

כתוצאה מהירי לעבר מרחב שומרה נפצעו מספר לוחמי צה"ל שהגיעו לפינוי אזרח שנפצע קודם לכן בנקודה, אחד הלוחמים נפצע באורח קשה ושמונה לוחמים באורחים בינוני וקל. הלוחמים פונו לקבלת טיפול רפואי בבית חולים ומשפחותיהם עודכנו.

כמו כן, זוהה ירי לעבר מרחב דובב אשר בוצע מסמוך למסגד שממוקם בלב הכפר יארון שבדרום לבנון.
בתקיפה זו ארגון הטרור חיזבאללה מוכיח שוב את ניצולו הציני של אזרחי דרום לבנון והאתרים הקדושים.

בנוסף, בשעות האחרונות מספר שיגורים לעבר מרחב יפתח והר דב. צה"ל תקף בירי טנקים וארטילריה מקורות הירי.

מצורף תיעוד השיגור של ארגון הטרור חיזבאללה מסמוך למסגד: https://bit.ly/3GYPiF4

מצורף תיעוד מתקיפות צה"ל: https://bit.ly/48qJn7T

