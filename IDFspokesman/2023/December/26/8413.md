## Message 8413

דובר צה"ל:

צה"ל תקף תשתית טרור של ארגון הטרור חיזבאללה

לפני זמן קצר זוהו מספר שיגורים משטח לבנון לעבר מרחב הר דב ושומרה. לוחמי צה"ל תקפו מטרות בלבנון.

בשעות הבוקר מטוס קרב של חיל האוויר תקף תשתית טרור של ארגון הטרור חיזבאללה בשטח לבנון. בנוסף, טנק ירה לעבר מטרה על מנת להסיר איום שנשקף מלבנון.

כמו כן, מוקדם יותר הבוקר, שוגר טיל קרקע אוויר משטח לבנון לעבר כלי טיס של חיל האוויר שפעל במרחב. הטיל לא פגע בכלי שסיים את משימתו בהצלחה.

מצורף תיעוד מתקיפת תשתית הטרור: https://bit.ly/4aNivR5

