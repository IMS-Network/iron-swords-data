## Message 8412

דובר צה"ל:

לוחמי צה״ל, שב״כ ומג״ב פעלו הלילה במבצע במחנה הפליטים נור א-שמס בפיקוד חטיבת מנשה, השמידו מעבדת מטענים והחרימו מעל 30 נשקים; 33 מבוקשים נעצרו ברחבי יהודה ושומרון ובחטיבת הבקעה והעמקים

לוחמי צה"ל במילואים, בינהם כוחות הנדסה פעלו לאורך הלילה יחד עם מג״ב ושב״כ במבצע לסיכול טרור במחנה הפליטים נור א-שמס בפיקוד חטיבת מנשה.
במסגרת המבצע כלי הנדסה חשפו והשמידו מטענים מתחת ובצידי הכבישים שנועדו לפגיעה בכוחותינו. 
בנוסף בסריקות במבנה, אותרה מעבדת מטענים בה היו עשרות מטענים מאולתרים המוכנים לשימוש וחומרים להכנת מטענים, אשר הושמדה.
בנוסף, אותרו במבנה גם מעל 30 נשקים, רקטות מאולתרות ואמצעי לחימה נוספים שהוחרמו. החשוד שנמצא במבנה בו אותרה המעבדה ואמצעי הלחימה נעצר. 

במהלך הפעילות חמושים ירו והשליכו מטענים לעבר הלוחמים שירו לעברם. 
לוחם צה"ל נפצע באורח קל כתוצאה מפגיעת רסיס ופונה לטיפול רפואי בבית חולים, משפחתו עודכנה.

בעיר אל בירה שבחטיבת בנימין נעצרה חאלדה ג׳ראר, מבוקשת בטרור המשמשת כראש החזית העממית ביהודה ושומרון, לצידה נעצרו פעילי חזית עממית בכירים נוספים באזור רמאללה בנימין. בין הפעילים הבולטים שנעצרו- ראמי פדאיל, חסאן שתיה ורשאד כראגה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,550 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

מצורפות תמונות של אמצעי הלחימה שאותרו במחנה הפליטים נור א-שמס: https://IDFANC.activetrail.biz/ANC261220239478942459

מצורף תיעוד של השמדת מעבדת המטענים ושל ועשרות אמצעי הלחימה שאותרו והוחרמו: https://bit.ly/48xKwd8

