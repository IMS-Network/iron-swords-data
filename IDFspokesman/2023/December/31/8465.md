## Message 8465

דובר צה"ל:

כוחות צה"ל לוחמים בשטח הרצועה; לוחמי צוות קרב חטיבה 14 ניטרלו מטענים מוכנים לשימוש והשמידו תשתיות טרור בתוך גן ילדים; לוחמי צוות קרב חטיבה 179 חיסלו 14 מחבלים תוך זמן קצר

מטוסי חיל האוויר תקפו הלילה כחלק ממטסי הסיוע לכוחות המתמרנים עשרות מטרות בהן מבנים צבאיים, תשתיות טרור ומנהרה.

במהלך סריקות בבתי פעילים בפאתי שאטי נתקל כוח של צוות קרב חטיבה 14 בגן ילדים, בתוכו איתר תשתיות טרור אשר הוכנו מראש לקראת הגעת כוחות לאזור, הכוח נטרל את המטענים וסיכל את יכולות האויב בשטח ובכך מנע פגיעה בכוחותינו.

לוחמי צוות הקרב של חטיבה 179 זיהו ארבעה מחבלים הנושאים מטעני נפץ ומתקדמים לעברם, כלי טיס של חיל האוויר תקף וחיסל את החוליה. כחצי שעה מאוחר יותר, זיהו הכוחות ארבעה מחבלים נוספים במרחב שחוסלו גם הם בתקיפה אווירית. במקביל, זוהה רכב חשוד ובו מחבלים שנסעו לעבר כוחותינו בדרום העיר עזה, כלי טיס תקף את הרכב וחיסל את המחבלים שהיו בתוכו. 
כמו כן, מטוס קרב של חיל האוויר תקף בהכוונת כוחות החטיבה מבנה צבאי ממנו מחבלים הפעילו מטען על כוחותינו.

במסגרת פעילות לוחמי המילואים של צוות קרב חטיבה 551 לסיכול איומי טרור בבית לאהיא, זיהו הכוחות שלושה מחבלי חמאס אשר נכנסו לבניין. בסיוע מכלול האש החטיבתי, סגר הכוח מעגל על החשודים באמצעות הכוונת כלי טיס של חיל האוויר שתקף את המחבלים.

לוחמי הגדס"ר הבדואי (585) תחת פיקוד החטיבה הדרומית פעלו בדרום הרצועה לאיתור תשתיות טרור וחשפו שני פירי מנהרות, אותם השמידו בשיתוף פעולה עם כוחות שריון והנדסה באמצעות טנקים וD9.

לוחמי צוות קרב חטיבת הצנחנים הנלחמים בחאן יונס זיהו שלושה מחבלים ובעזרת הכוונה של כלי טיס חוסל אחד מהם. לאחר מכן, שני המחבלים הנותרים זוהו עם RPG בין שני מבנים ובוצע ירי טנקים לעברים.

כמו כן, לוחמי צוות הקרב של חטיבה 7 זיהו שלושה מחבלים ובשיתוף פעולה עם מכלול התקיפה הכווינו הלוחמים כלי טיס וחיסלו את שלושת המחבלים.

במהלך היממה האחרונה תקפו כוחות זרוע הים מטרות טרור כסיוע לכוחות המתמרנים בשטח הרצועה.

מצורף תיעוד מאיתור תשתיות טרור בגן הילדים של צוות קרב חטיבה 14: https://bit.ly/3H24gdh

מצורפות תמונות של פירים שנחשפו על ידי לוחמי הגדס"ר הבדואי: https://IDFANC.activetrail.biz/ANC31122023.156189198

מצורף תיעוד מתקיפות צה"ל ברצועה: https://bit.ly/3vaKGc3

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC31122023.15156189

