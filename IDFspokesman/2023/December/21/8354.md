## Message 8354

דובר צה"ל:

כוחות צה"ל תוקפים ומתקדמים ברצועה; בלב בית ספר אותרו אמצעי לחימה

עשרות כלי טיס של חיל האוויר תקפו כ-230 מטרות של ארגון הטרור חמאס ביממה האחרונה בשטח רצועת עזה.

מכלול האש של חטיבה 7 זיהה מחבלים במבנה במרחב חאן יונס. מטוס קרב של חיל האוויר השמיד את המבנה וחיסל את המחבלים. בהמשך, זיהה והשמיד המכלול משגר שהכיל רקטות שכוונו לשטח הארץ. 

במסגרת הפעילות הקרקעית של לוחמי המילואים מצוות הקרב החטיבתי 551 בג׳באליא, פעלו הכוחות לפינוי מוסדר של אוכלוסייה דרומה משטח של מתחם בתי ספר. הלוחמים ערכו סריקות בבית הספר ואיתרו אמצעי לחימה רבים במרחב.

במבצע לילי תקפו כוחות זרוע הים כלי שיט שהיו מיועדים לשימוש הכוחות הימיים של ארגוני הטרור ברצועת עזה. 

מכלול האש של חטיבת המילואים 14 זיהה מחבלים במרחב שאטי. חיילי המילואים הכווינו כלי טיס של חיל האוויר שחיסלו את המחבלים מהאוויר.

מצורף סרטון בו לוחמי צוות הקרב החטיבתי 551 מציגים את אמצעי הלחימה שאותרו בבית הספר: https://bit.ly/3GTsgz8

מצורף תיעוד מתקיפות צה"ל הלילה בשטח הרצועה: https://bit.ly/3tupM7p

מצורף תיעוד מפעילות הכוחות בשטח ברצועה: https://bit.ly/3tv8UNN

מצורפות תמונות מפעילות כוחות צה"ל הלילה: https://IDFANC.activetrail.biz/ANC20122023.02154

