## Message 8356

דובר צה"ל:

לוחמי צה"ל, שב"כ ומג"ב עצרו הלילה 20 מבוקשים ברחבי יהודה ושומרון, שמונה מהם משויכים לארגון הטרור חמאס

הכוחות עצרו במהלך הלילה 20 מבוקשים ברחבי יהודה ושומרון, שמונה מהם משויכים לארגון הטרור חמאס.

הלוחמים עצרו מבוקש בכפר צידא שבמנשה. במקום אותרו והושמדו מטענים מאולתרים, וחומרים להכנת מטענים. בדיר אל עצון שבגזרת החטיבה מצאו חלקי נשק ותחמושת.

בכפר רוג׳יב שבשומרון עצרו הלוחמים שני מבוקשים, איתרו והחרימו שני אקדחים, M-16, תחמושת וחלקי נשק. בנוסף, בעיר חברון אותרה תחמושת ובכפר דהרייה שביהודה אותרו והחרמו 11 רכבים בלתי חוקיים.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,420 מבוקשים ברחבי אוגדת יהודה ושומרון וחטיבת הבקעה והעמקים, כ-1,210 מהם משויכים לארגון הטרור חמאס.

מצורפות תמונות של אמצעי הלחימה שהוחרמו: https://IDFANC.activetrail.biz/ANC21122023.02587

