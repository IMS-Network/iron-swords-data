## Message 8359

דובר צה"ל:

עמדות שיגור, תשתיות טרור, ומבנים צבאיים; צה"ל תקף שורת מטרות צבאיות של ארגון הטרור חיזבאללה בשטח לבנון

מטוסי קרב של חיל האוויר תקפו מוקדם יותר היום שורת מטרות צבאיות של ארגון הטרור חיזבאללה בשטח לבנון, בין המטרות שנתקפו, עמדות שיגור, מבנים צבאיים ותשתיות טרור של ארגון הטרור חיזבאללה. כמו כן צה"ל תקף באמצעות כלי טיס ומסוקי קרב של חיל האוויר, טנקים וירי ארטילרי תשתיות צבאיות של ארגון הטרור חיזבאללה בשטח לבנון.

בנוסף צה"ל תקף מוקדם יותר היום בירי ארטילרי מספר מרחבים בשטח לבנון.

מוקדם יותר היום זוהו מספר שיגורים לעבר המרחבים דובב, אביבים והר דב, צה"ל תקף באש את מקורות הירי. בנוסף זוהו מספר שיגורים לעבר מרחב ערב אל עראמשה, השיגורים לא חצו לעבר שטח מדינת ישראל, כלי טיס של חיל האוויר תקף את החוליה שביצעה את הירי.

בהמשך להתרעות מוקדם יותר היום על חדירת כלי טיס עוין בצפון הארץ, יחידת הבקרה האווירית זיהתה מספר מטרות אוויריות שחצו משטח לבנון לשטח מדינת ישראל. במהלך האירוע שוגר מיירט והאירוע הסתיים.

מצורף תיעוד מהתקיפות: https://bit.ly/41tRqxX

