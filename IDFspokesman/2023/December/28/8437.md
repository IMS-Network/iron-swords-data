## Message 8437

דובר צה״ל: 

היתקלויות עם מחבלים בלב מסגד: לוחמי צוות הקרב של חטיבה 7 ממשיכים את ההתקפה בלב חאן יונס

לוחמי צוות הקרב של חטיבה 7 פועלים בשבועיים האחרונים במרחב חאן יונס. הלוחמים איתרו מצבורי אמצעי לחימה, חיסלו מחבלים רבים בהיתקלויות ומארבים, והכווינו כלי טיס אשר ביצעו תקיפות אש מהאוויר.

במהלך פעילות של צוות הקרב של גדוד 12 במסגד ״קוטייבה״ במרחב חאן יונס השייך לארגון הטרור חמאס, זיהו הלוחמים תשתית תת קרקעית רחבה במסגד. באחד החדרים הופעל מטען וירי על הכוחות, הלוחמים השיבו באש תוך כדי שהם מחלצים את לוחמי הגדוד שנפצעו, וחיסלו בסיוע אווירי מחבלים נוספים שניסו להימלט מהמסגד. בפעילות זו נפלו סמל מאור כהן איזנקוט ז״ל וסמ"ר יונתן דין חיים ז״ל.

בנוסף, במהלך פשיטות על תשתיות טרור, איתרו והחרימו הלוחמים אמצעי לחימה, נשקים וחוברות לימוד.

מצורף תיעוד מפעילות גדוד 12 בחאן יונס : https://bit.ly/3tAhM4O

מצורפות תמונות מפעילות הכוחות בחאן יונס: https://IDFANC.activetrail.biz/ANC36879608

