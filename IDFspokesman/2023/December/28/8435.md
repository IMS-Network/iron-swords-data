## Message 8435

הודעה משותפת לדובר צה״ל, דוברות משטרת ישראל ודוברות שב״כ:

כוחות צה״ל, יחידת הסייבר בלהב 433 ושב״כ פעלו במבצע נרחב ברחבי אוגדת יהודה ושומרון להחרמת כספי טרור של חמאס; הלוחמים החרימו מיליוני שקלים ועצרו 21 מבוקשים בהחזקת כספי הטרור

יחידת הסייבר בלהב 433 פתחה בחקירה משותפת עם צה״ל ופיקוד המרכז, הרשות לאיסור הלבנת הון ומימון טרור, שב״כ, מט״ל, מג״ב ורשות המיסים, נגד חשודים תושבי איו"ש בחשד כי הם מעורבים במימון ארגון הטרור חמאס, בכספים דיגיטליים ומזומנים במסגרת פעילותם כנותני שירותים פיננסיים.

לאורך הלילה פעלו כוחות צה״ל, יחידת הסייבר בלהב 433 ומג"ב בפעילות מבצעית ממוקדת ומשותפת בהכוונת שב״כ ומודיעין פקמ"ז, ברחבי אוגדת יהודה ושומרון ועצרו 21 מבוקשים בשלוש חטיבות מרכזיות - מנשה, בנימין ועציון החשודים במעורבות במימון ארגון הטרור חמאס. 
בשעה זו המבוקשים מובאים לחקירה במשרדי היחידה בסיומה ובהתאם לממצאיה יובאו לדיון בהארכת מעצרם בבית הדין הצבאי בעופר.

במהלך המבצע אותרו כספי טרור והוחרמו עשרות מיליוני שקלים, כספות, מסמכים, מערכות הקלטה וטלפונים.

במהלך המבצע כלי טיס של צה״ל תקף בעיר ג’נין חוליית מחבלים חמושה שירתה לעבר כוחותינו וסיכנה אותם. זוהו פגיעות במחבלים.
כמו כן, במספר מוקדים ברחבי יהודה ושומרון הכוחות הגיבו בירי לעבר מחבלים שהשליכו מטענים, בקבוקי תבערה, יידו אבנים וירו לעבר הכוחות. זוהו פגיעות.

כחלק מהחקירה המשותפת, נחתם היום (ה') צו על ידי שר הביטחון המאפשר תפיסה מנהלית של הרכוש.

מצורפות תמונות מהפעילות: https://IDFANC.activetrail.biz/ANC28122023.02154

מצורף תיעוד בנושא: https://bit.ly/3vc9Ln3

