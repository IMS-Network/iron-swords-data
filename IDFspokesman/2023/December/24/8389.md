## Message 8389

לוחמי צה״ל, שב״כ ומג״ב פעלו הלילה במבצע במחנה הפליטים נור א-שמס בפיקודה של חטיבת מנשה; שבעה מבוקשים נעצרו ברחבי יהודה ושומרון מתוכם ארבעה מזוהים עם ארגון הטרור חמאס

כוחות צה"ל מג״ב ושב״כ פעלו הלילה במבצע לסיכול טרור במחנה הפליטים נור א-שמס בפיקודה של חטיבת מנשה. במסגרת המבצע כלי הנדסה חשפו והשמידו מטענים מתחת ובצידי הכבישים שנועדו לפגיעה בכוחותינו. בנוסף נעצר מבוקש החשוד בסחר באמצעי לחימה.

במהלך הפעילות חשודים השליכו מטענים וירו לעבר הכוחות שהגיבו בירי.
לוחם צה"ל נפצע באורח קל ופונה לקבלת טיפול רפואי בבית חולים, משפחתו עודכנה.

בכפר כרמה שבחטיבת יהודה הלוחמים עצרו שני מבוקשים והחרימו אמצעי לחימה. בכפר סעיר שבחטיבת עציון אותרו והוחרמו אמצעי לחימה נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,450 מבוקשים ברחבי אוגדת יהודה ושומרון וחטיבת הבקעה והעמקים, כ-1,210 מהם משויכים לארגון הטרור חמאס.

