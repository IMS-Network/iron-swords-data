## Message 8388

דובר צה"ל:

מתחם אמצעי לחימה בבניין אזרחי בו אותרו עשרות פצצות מרגמה ומאות רימונים; כוחות צה"ל ממשיכים לפעול בשטח הרצועה; במהלך היממה האחרונה צה"ל תקף כ-200 מטרות בשטח רצועת עזה

במהלך היממה האחרונה חיל האוויר, כוחות האוגדות המתמרנות ולוחמי זרוע הים תקפו כ-200 מטרות בשטח רצועת עזה.

הלוחמים ממשיכים לנהל קרבות עזים עם מחבלים, להשמיד תשתיות טרור ולאתר אמצעי לחימה רבים.

בפעילות בצפון רצועת עזה, לוחמי צוות הקרב החטיבתי יפתח (11), זיהו מספר מחבלים יוצאים ממבנה צבאי של ארגון הטרור חמאס בו מוקמו אמצעי תצפית. הכוחות הכווינו כלי טיס ומסוק קרב של חיל האוויר שתקף את המבנה ואת המחבלים שחוסלו.

כמו כן, צוות הקרב החטיבתי 261 (בה"ד 1) איתרו בבניין בו שהו אזרחים בצפון רצועת עזה, מתחם אמצעי לחימה השייך לארגון הטרור חמאס. המתחם ממוקם סמוך לבתי ספר, מסגד ומרפאה ובו נמצאו חגורות נפץ המותאמות לילדים, עשרות פצמ"רים, מאות רימונים ומסמכי מודיעין של הארגון.

במהלך פעילות של צוות קרב חטיבתי 460 במרחב ג'באליא, הכווינו הכוחות כלי טיס של חיל האוויר ובשילוב ירי ארטילרי שביצעו לוחמי החטיבה, חוסלו שבעה מחבלים והושמדו ארבעה אמצעי תצפית של ארגון הטרור חמאס שפורסו במרחב.

בנוסף, כחלק מפשיטה על מפקדה צבאית שביצעו כוחות מצוות קרב חטיבתי 900 בעיר ח'אן יונס, איתרו הלוחמים אמצעי לחימה רבים, בהם עשרות רימונים וחומרי נפץ.

מצורף תיעוד מתקיפות צה"ל ברצועה: https://bit.ly/3GVSIYV

מצורף תיעוד מחיסול המחבלים בפעילות בצפון רצועת עזה: https://bit.ly/3vaURO3

מצורף תיעוד מפעילות כוחות צה"ל ברצועת עזה: https://bit.ly/476Nlkx

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC241220237494792045876

מצורפות תמונות של אמצעי הלחימה שאותרו: https://IDFANC.activetrail.biz/ANC24122024989484944

