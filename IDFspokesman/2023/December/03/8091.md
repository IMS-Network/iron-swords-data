## Message 8091

הודעה משותפת לדובר צה"ל ודוברות שב"כ:

לוחמי צה"ל, שב"כ ומג"ב עצרו הלילה 34 מבוקשים ברחבי יהודה ושומרון וחטיבת הבקעה והעמקים, שמונה מהם פעילי ארגון הטרור חמאס; בשני מבצעים חטיבתיים נעצרו מבוקשים ותוחקרו חשודים רבים

במבצע של חטיבת אפרים בכפר בית רימא עצרו הלוחמים עשרה מבוקשים ותחקרו חשודים נוספים, 
בפעילות הכוחות בעיר קלקיליה נעצר מבוקש. במהלכה מחבלים ירו לעבר הכוח והשליכו מטען לעברם, בנוסף יידו אבנים לעבר הכוח שהגיב בירי, זוהו פגיעות.

במבצע של חטיבת עציון בכפר סעיר נעצרו שמונה מבוקשים, תוחקרו חשודים רבים והוחרמו כספי טרור. חשודים יידו אבנים וירו זיקוקים לעבר הכוחות, שהגיבו בירי. זוהתה פגיעה.

בעיר חברון, עצרו הכוחות שני מבוקשים, איתרו והחרימו, אגרופנים, שוקרים ורחפנים. בכפר א-זווידין הוחרמה תחמושת. בנוסף, הכוחות עצרו ארבעה מבוקשים בכפר קלקס, והחרימו רובה ציד.

בפעילות הלוחמים בג'נין, נעצר מבוקש. במהלך הפעילות חמושים ירו לעבר הכוחות והשליכו מטען לעברם. הכוח הגיב בירי. בעיר יריחו שבחטיבת הבקעה והעמקים עצרו הלוחמים שני מבוקשים.

בפעילות הכוחות בשכם, אותרו חלקי נשק. חמושים ירו והשליכו מטען לעבר הכוחות. בפעילות אתמול בכפרי הביתות, איתרו והחרימו הלוחמים מחרטה לייצור נשק.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

מצורפת תמונת הנשק שהוחרם בכפר קלקס והמחרטה שאותרה בביתות: https://IDFANC.activetrail.biz/ANC03122023.02589

עד כה נעצרו מתחילת המלחמה כ-2,100 מבוקשים ברחבי אוגדת יהודה ושומרון וחטיבת הבקעה והעמקים, כ-1,100 מהם משויכים לארגון הטרור חמאס.

