## Message 8090

דובר צה"ל:

מעל ל-800 פירי מנהרות אותרו מתחילת הלחימה, כ-500 מהם הושמדו: כוחות צה"ל ממשיכים במאמץ להשמדת התווך התת-קרקעי של ארגון הטרור חמאס

מתחילת התמרון הקרקעי ברצועת עזה איתרו כוחות צה"ל מעל ל-800 פירי מנהרות תת קרקעיות של ארגון הטרור חמאס, מתוכם הושמדו כ-500 במגוון שיטות מבצעיות, ביניהן פיצוץ וחסימה. חלק מן הפירים שאותרו חיברו בין נכסים אסטרטגיים של ארגון הטרור חמאס באמצעות התווך התת-קרקעי. בנוסף, הושמדו קילומטרים רבים של תוואי מנהור. 

הפירים אותרו במרחבים אזרחיים, ורבים מהם אותרו בסמוך למבנים כגון מוסדות לימוד, גני ילדים, מסגדים וגני שעשועים, או בתוכם. בחלק מן הפירים, איתרו כוחות צה"ל אמצעי לחימה רבים שהושארו בתוכם. ממצאים אלה הם הוכחה נוספת לשימוש הציני שעושה ארגון הטרור חמאס באוכלוסייה האזרחית כמגן אנושי, וככסות לפעולות הטרור שלו. 

לאחר איתור הפירים כוחות צה"ל מבצעים פעילות חקר מעמיקה להבנת מאפייני המנהרות ולאחר מכן הכנת התוואי התת קרקעי להשמדתו.

מצורף תיעוד מאיתור פירי המנהרות והשמדתן על ידי כוחות צה"ל:https://bit.ly/47LGH4o

