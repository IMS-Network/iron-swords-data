## Message 8141

דובר צה״ל:

מפקד פיקוד הדרום בהערכת מצב בדרום רצועת עזה: "הלחימה בחאן יונס היא מאמץ מרכזי. דוחפים קדימה אל מול היעדים בחזית"

מפקד פיקוד הדרום, אלוף ירון פינקלמן, קיים היום (ד') הערכת מצב מבצעית עם כוחות צה"ל שלוחמים כעת במרחב העיר חאן יונס. הכוחות הלוחמים הציגו למפקד הפיקוד את הפעולות ההתקפיות שנעשו עד כה, ואת תכנית ההמשך לפעולה הקרקעית במרחב. 

מדברי מפקד פיקוד הדרום, אלוף ירון פינקלמן: "הלחימה בחאן יונס היא מאמץ מרכזי, אני מתרשם שזה מנוהל היטב - ששולטים בזה, שדוחפים קדימה. יש פה יעדים ערכיים, אנחנו נלך עם זה. תמשיכו לבסס את זה. נזרים לפה את מה שצריך, ודוחפים קדימה כל הזמן אל מול היעדים שמזהים פה בחזית לנו". 

מצורף תיעוד מהערכת המצב שקיים מפקד פיקוד הדרום בדרום רצועת עזה: https://bit.ly/41qmyOZ

