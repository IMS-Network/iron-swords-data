## Message 8133

דובר צה״ל:

בתום פעילות מבצעית לאור יום במחנה הפליטים ג'נין שבחטיבת מנשה; כוחות צה"ל, שב"כ ומג"ב השמידו מעבדות להכנת מטענים ופירים תת קרקעיים, עצרו עשרה מבוקשים ואיתרו נשקים ואמצעי לחימה רבים

הלילה הסתיימה פעילות מבצעית בפיקוד חטיבת מנשה, לוחמי מילואים של החטיבה, לוחמי דובדבן במילואים, לוט"ר ומג"ב, בהכוונת השב"כ, שהחלה אתמול (ג') בשעות הצהריים במחנה הפליטים ג'נין. 
הכוחות עצרו עשרה מבוקשים החשודים במעורבות בפעילות טרור, איתרו והשמידו שני פירים תת-קרקעיים ושלוש מעבדות מטענים שהכילו מטענים רבים.

בסריקות אחר אמצעי לחימה איתרו והחרימו הכוחות עשרה נשקים, עשרות מטענים מאולתרים, אלפי שקלים בכספי טרור, תחמושת וציוד צבאי.

בנוסף, במהלך הפעילות התפתחו חילופי אש והושלכו מטענים לעבר הכוחות אשר הגיבו בירי, זוהו פגיעות. כמו כן, לוחם צה"ל נפצע באורח קל ופונה לקבלת טיפול רפואי בבית חולים, משפחתו עודכנה.

כמו כן, 16 מבוקשים נעצרו הלילה ברחבי יהודה ושומרון, שלושה מהם משויכים לארגון הטרור חמאס. בכפר שוקבא ובעיר קלקיליה שבחטיבת אפרים אותרו אקדח, רחפן וגרזן.
בכפר טמון מחבלים ירו והשליכו מטענים לעבר הכוחות, שהגיבו בירי, זוהו פגיעות.
בכפר חלחול שבחטיבת עציון נאטם בית דפוס שהדפיס חומרי הסתה של ארגון הטרור חמאס. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

מצורפות תמונות של אמצעי הלחימה שהוחרמו במהלך המבצע ובלילה ברחבי יהודה ושומרון: https://IDFANC.activetrail.biz/ANC06120232365

מצורף תיעוד של אמצעי הלחימה שהוחרמו: https://bit.ly/4aaDRaK

מצורפות תמונות של המטענים והפירים התת קרקעיים שהושמדו: https://IDFANC.activetrail.biz/ANC120620231514

מצורפות תמונות מהערכת מצב שקיימו בזמן הפעילות מפקד פיקוד המרכז יהודה פוקס, יחד עם מפקד אוגדת יהודה ושומרון, תת אלוף אבי בלוט ומפקד חטיבת מנשה, אלוף משנה איוב כיוף: https://IDFANC.activetrail.biz/ANC051202032654

