## Message 8114

לוחמי אוגדה 162 במתקפה במרחב ג׳באליה על מעוזי חמאס; לוחמי צה"ל בשיתוף עם שב"כ פשטו על חמ"ל הבטחון הכללי של ארגון הטרור חמאס

כוחות אוגדה 162 פועלים במרחב ג׳באליה, זאת לאחר שהשלימו את שלב כיתור המחנה. ביממה האחרונה הכוחות פעלו במעוזי חמאס במרחב והשמידו תשתיות טרור. הלוחמים סיכלו תשתיות טרור, איתרו אמצעי לחימה ומשגרים במבנים אזרחים, והכווינו כוחות אוויריים שתקפו מחבלים.

כמו כן, חיל האוויר בשיתוף פעולה עם לוחמי חטיבת הצנחנים תקפו אמש (ב׳) מבנים מהם פעלו מחבלי נ'חבה, וחיסלו מחבלים מארגון הטרור חמאס. כחלק מהפעילות הלוחמים איתרו והשמידו רקטות בחצר בית בצפון הרצועה.

בפעילות משותפת עם שב״כ כוחות מילואים של חטיבה 551 ושייטת 13 פשטו על מבנה חמ"ל הביטחון הכללי של ארגון הטרור חמאס בג'באליה. בחמ"ל אותרו אמצעי תצפית ושליטה, אמצעי לחימה ומפות.

לוחמי זרוע הים תקפו עשרות מטרות מבצעיות של ארגוני טרור ברצועת עזה, לטובת סיוע לכוחות הפועלים ביבשה. בין המטרות שנתקפו, מבנים שמהם המחבלים ניהלו לחימה וירו פצצות מרגמה.

מצורף תיעוד מהתקיפות: https://bit.ly/3GrHYBg

מצורף תיעוד מתקיפות חיל הים: https://bit.ly/47Wq0mV

מצורף תיעוד של פעילות הכוחות: https://bit.ly/41fbx2Q

מצורפות תמונות מפעילות הכוחות: https://IDFANC.activetrail.biz/ANC05122023OIFGJOIEROITGB

מצורפות תמונות של הרקטות שאותרו על ידי לוחמי צנחנים: https://IDFANC.activetrail.biz/ANC04122023.2626

