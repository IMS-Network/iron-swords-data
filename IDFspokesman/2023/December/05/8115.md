## Message 8115

דובר צה"ל:

לוחמי צה״ל, שב״כ ומג״ב פעלו הלילה למבצע במחנה הפליטים ג׳נין ומיפו שני בתים של אחד מהמחבלים מהפיגוע בו נרצח מאיר תמרי ז״ל; 21 מבוקשים נעצרו הלילה ברחבי יהודה ושומרון ונסגרו שני בתי דפוס ששימשו את חמאס

במבצע במחנה הפליטים ג'נין שבחטיבת מנשה, כוחות צה"ל מיפו הלילה את שני הבתים של המחבל אחמד ברכאת מהפיגוע בחרמש בו נרצח מאיר תמרי ז״ל ב-30 במאי 2023.
במהלך המבצע כלי הנדסה חשפו כבישים החשודים במטענים שהוטמנו תחתיהם כדי לפגוע בכוחותינו. בנוסף הכוחות עצרו שני מבוקשים ומחבלים ירו והשליכו מטענים לעבר הלוחמים שהגיבו בירי, זוהתה פגיעה.

בפעילות הכוחות בכפר דוחא שבחטיבת עציון נסגרו ונאטמו שני בתי דפוס שהדפיסו חומרי הסתה בין היתר לארגון הטרור חמאס. במהלך הפעילות בכפר חשודים השליכו מטענים ויידו אבנים לעבר הכוחות שהגיבו בירי, זוהתה פגיעה. בכפר צוריף אותר נשק מסוג M-4, מחסניות ותחמושת. בנוסף בכפר תלפית שבחטיבת שומרון איתרו והחרימו הלוחמים נשק מסוג קרלו.

בפעילות במחנה הפליטים קלנדיה עצרו הכוחות שני מבוקשים, במקום התפתחה הפרת סדר אלימה, הכוחות הגיבו באמצעים לפיזור הפגנות, זוהו פגיעות. 

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

מצורפות תמונות אמצעי הלחימה שהוחרמו:https://IDFANC.activetrail.biz/ANC05122023;WEOFHF

מצורפות תמונות ממיפוי בתי המחבל: https://IDFANC.activetrail.biz/ANC05122023OIEFHIERFF

מצורפות תמונות מסגירת שני בתי הדפוס: https://IDFANC.activetrail.biz/ANC05122023MEOIRFJDVBV

