## Message 8274

דובר צה״ל:

"זמן יקר": כוחות צה"ל בסדיר ובמילואים מגבירים את הכשירות ללחימה בגבול הצפון

מתחילת המלחמה ובמקביל ללחימה בגבול הצפון, כוחות צה״ל בסדיר ובמילואים מקיימים אימונים להעלאת הכשירות לתרחישים אפשריים נוספים בגבול הצפוני כחלק מתכנית "זמן יקר". 

מטרתה של תכנית "זמן יקר" הינה לאמן את הכוחות הלוחמים במילואים במקביל למשימות ההגנה השונות בזמן חירום. התכנית מהווה חלק משמעותי במוכנות הכוחות, בדגש על כוחות המילואים.

במסגרת התכנית הכוחות מבצעים אימונים ביום ובלילה, הכשרות להפעלת רק"ם, הסמכות על אמצעי לחימה שונים ומגוונים, אימונים בשטח בנוי ופתוח, מרמת המחלקה ועד צוותי הקרב הגדודיים, על מנת לדמות באופן הטוב ביותר את השילוביות הרב-זרועית בלחימה, זאת לצד מימוש כל משימות ההגנה בגבול הצפוני. 

כמו כן, ביוזמה של פיקוד הצפון נבנתה קריית מאמנים הכוללת מאמני ירי, ניידת הפעלת אש ואימוני ירי עם כלל אמצעי הלחימה.

מצורף תיעוד בנושא: https://bit.ly/3tjn8RL

מצורפות תמונות בנושא: https://IDFANC.activetrail.biz/ANC4854564

