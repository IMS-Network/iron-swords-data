## Message 8266

דובר צה"ל:

כוחות צוות הקרב החטיבתי 188 השתלטו והשמידו את מפקדת גדוד ש'געייה של ארגון הטרור חמאס; צוותי הקרב של עוצבת הקומנדו וחטיבה 7 פשטו על תשתיות טרור וחיסלו מחבלים בלב העיר חאן יונס

כוחות צוות הקרב החטיבתי 188, בשיתוף פעולה של כוחות שיריון, הנדסה, חי״ר וחיל האוויר השלימו את ההשתלטות על מפקדת גדוד שג'עייה של ארגון הטרור חמאס. במהלך הפעילות הלוחמים חיסלו מחבלים והשמידו פיר מנהרה ובו מחבל שניסה להשליך מטען על כוחותינו. המתחם הושמד על ידי כלי טיס של חיל האוויר, טנקים וכוחות הנדסה. כמו כן, לוחמי גדוד האיסוף 414 ביצעו שימוש ראשון ברחפן מסוג "מעוז", במסגרתו חשפו ותקפו חוליית מחבלים במרחב.

ביממה האחרונה צוותי הקרב של עוצבת הקומנדו וחטיבה 7 פשטו על תשתיות טרור בלב העיר חאן יונס, חיסלו מחבלים רבים ואיתרו פירי מנהרות של ארגון הטרור חמאס.
במהלך הפשיטות השמידו הכוחות מחסן אמצעי לחימה באמצעות "עוקץ פלדה". בנוסף, איתרו הלוחמים פיר מנהרה ובתוכו אופנועים ששימשו את מחבלי החמאס במתקפה הרצחנית ב-7 באוקטובר. בנוסף, מטוס קרב של חיל האוויר תקף בניין ששימש כמקום מסתור למחבלים וכלי טיס חיסל שלושה מחבלים שניסו לפגוע בכוחותינו.

מצורף תיעוד מפעילות הכוחות ברצועת עזה: https://bit.ly/41lk6Jt

מצורף תיעוד מתקיפות צה"ל: https://bit.ly/47YhmEb

מצורפות תמונות מהשתלטות הכוחות והשמדת מפקדת גדוד שג'עייה: https://IDFANC.activetrail.biz/ANC151220232514

מצורפות תמונות מפעילות הכוחות ברצועת עזה: https://IDFANC.activetrail.biz/ANC15122023264

