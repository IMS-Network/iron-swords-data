## Message 8265

דובר צה"ל:

צה״ל חילץ את גופתו של החטוף אליה טולדנו ז״ל

גופתו של החטוף אליה טולדנו (28) ז״ל חולצה על ידי כוח צה״ל משטח רצועת עזה לשטח מדינת ישראל. בפעילות של לוחמים מחטיבה 551 ומיחידה 504 באגף המודיעין, בפיקוד אוגדה 162.

לאחר הליך זיהוי שבוצע על ידי גורמי רפואה ורבנות צבאיים, יחד עם המכון לרפואה משפטית ומשטרת ישראל, הודיעו היום (ה׳), נציגי צה״ל, משטרה ומטה החטופים והנעדרים של משרד ראש הממשלה, למשפחתו של אליה טולדנו ז״ל, שנחטף ביום שבת ה-7.10.23 ע״י ארגון הטרור חמאס, על כך שגופתו חולצה והוחזרה לשטח מדינת ישראל. 
אנו משתתפים בצער המשפחה. 

המשימה הלאומית שעומדת לנגד עינינו היא איתור הנעדרים והשבת כל החטופים הביתה. אנו פועלים יחד עם גופי הביטחון, בכל האמצעים המודיעיניים והמבצעיים להשיב את כל החטופות והחטופים הביתה.

