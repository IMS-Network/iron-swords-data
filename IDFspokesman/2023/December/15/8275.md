## Message 8275

דובר צה"ל:

צה"ל השמיד עמדה צבאית של חיזבאללה אשר ממנה בוצעו שיגורים לעבר שטח הארץ; מסוק קרב וכלי טיס של חיל האוויר בשילוב כוחות ארטילרים תקפו בשטח לבנון

לפני זמן קצר, מסוק קרב וכלי טיס של חיל האוויר תקפו והשמידו מספר מטרות של ארגון הטרור חיזבאללה. בין המטרות שהושמדו, עמדת שיגור ועמדה צבאית אשר ממנה בוצעו שיגורים לעבר שטח צפון הארץ מוקדם יותר היום.

בהמשך להתרעות בצפון הארץ, זוהו מספר שיגורים שחצו משטח לבנון לעבר מרחבים שונים בשטח צפון הארץ שחלקם יורטו על פי מדיניות.

כמו כן, מוקדם יותר היום לוחמי ההגנה האווירית יירטו בהצלחה מטרה אווירית חשודה משטח לבנון בטרם חצתה לשטח הארץ. 
בנוסף, רחפן שחצה משטח לבנון נפל סמוך למוצב צה"ל במרחב מנרה.

כוחות צה"ל תקפו את מקורות הירי.

מצורף תיעוד מהתקיפות: https://bit.ly/41mmCz6

