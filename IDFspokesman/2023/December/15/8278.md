## Message 8278

דובר צה"ל:

במהלך הלחימה בשג׳עייה, כוח צה״ל זיהה בשוגג שלושה חטופים ישראלים כאיום. כתוצאה מכך הכוח ירה לעברם והם נהרגו.

במהלך סריקה ובדיקה של מרחב האירוע עלה חשד לגבי זהות ההרוגים. הגופות נלקחו לבדיקה בשטח ישראל ולאחריה התברר כי מדובר בשלושה חטופים ישראלים. 

גופותיהם נבדקו ב״מרכז הצבי״ שבמחנה שורה, שם זוהו החטופים:
יותם חיים ז״ל, אשר נחטף מכפר עזה על ידי ארגון הטרור חמאס ב-7 באוקטובר. 
סאמר טאללקה ז״ל, אשר נחטף מניר עם על ידי ארגון הטרור חמאס ב-7 באוקטובר.
הודעה נמסרה גם למשפחת החטוף השלישי, שלבקשתה שמו לא ימסר כעת.
ההודעות נמסרו למשפחותיהם על ידי נציגי צה״ל ומשטרת ישראל. 

צה״ל החל לתחקר את האירוע באופן מיידי. מדובר באזור לחימה שהיו בו התקלויות רבות בימים האחרונים. לקחים מידיים מהאירוע מועברים כעת לכלל הכוחות הלוחמים בשטח.

צה״ל מביע צער עמוק על האירוע ומשתתף בצערן של המשפחות. צה״ל ימשיך לפעול בכלל המאמצים להשבתם של החטופות והחטופים הביתה.

