## Message 8232

דובר צה"ל:

צה"ל, שב"כ ומג"ב החלו הלילה במבצע לסיכול טרור במחנה הפליטים ובעיר ג'נין שבחטיבת מנשה; כלי טיס מאויש מרחוק תקף חוליית מחבלים שהשליכה מטענים וסיכנה את כוחותינו, עד כה אותרו נשקים, תחמושת ומעבדת מטענים שהושמדה

צה״ל, שב"כ ומג"ב בפיקוד חטיבת מנשה החלו הלילה במבצע לסיכול טרור במרחב מחנה הפליטים והעיר ג'נין. כלי הנדסה פעלו לחשיפת מטענים שהוטמנו מתחת לכבישים שנועדו לפגיעה בכוחותנו. הכוחות איתרו מספר נשקים, תחמושת ומטענים. בנוסף איתרו והשמידו מעבדת מטענים מוכנים לשימוש. כמו כן אותרו פירים תת קרקעיים וחמ"ל תצפיות. 

הבוקר, רחפני יחידה 636 זיהו חוליית מחבלים שהשליכה מטענים וירתה לעבר כוחותינו, כלי טיס של חיל האוויר תקף את החולייה וחיסל מספר מחבלים.

הלוחמים עיכבו עד כה עשרות חשודים וממשיכים בפעילות.

כמו כן, הכוחות עצרו הלילה שלושה מבוקשים נוספים ברחבי יהודה ושומרון. בפעילות הכוחות בכפר קליל שבחטיבת שומרון איתרו הלוחמים נשק ציידים, רחפן ותחמושת. 
במבצע לסיכול טרור בסילוואד שבחטיבת בנימין ובמחנה הפליטים דהיישה שבעציון תוחקרו חשודים רבים והוחרמו דגלים של ארגון הטרור חמאס ומחסניות, בכפר חלחול הוחרמו עשרות רכבים בלתי חוקיים. 
במבצע לסיכול טרור עממי בכפר נחלין, הכוחות סרקו מבנים רבים, תחקרו ועיכבו עשרות חשודים והחרימו רכבים בלתי חוקיים. 

מצורף תיעוד מתקיפת כלי הטיס על חוליית המחבלים שזוהתה על ידי רחפני יחידת 636 משליכה מטענים: https://bit.ly/3NnxUNK

מצורפות תמונות אמצעי הלחימה שאותרו במהלך הלילה במחנה הפליטים ג'נין וברחבי יהודה ושומרון: https://IDFANC.activetrail.biz/ANC121220232658

