## Message 8235

דובר צה"ל:

צה״ל חילץ את גופותיהם של החטופים עדן זכריה ז״ל ורס״ב זיו דדו ז״ל

גופתיהם של החטופים עדן זכריה ז״ל ורס״ב זיו דדו ז״ל חולצו על ידי כוח צה״ל בפעילות של לוחמים מיחידה 504 באגף המודיעין וחטיבה 551 משטח רצועת עזה לשטח מדינת ישראל.

לאחר הליך זיהוי שבוצע על ידי גורמי רפואה ורבנות צבאיים, יחד עם המכון לרפואה משפטית ומשטרת ישראל, הודיעו היום (ג׳), נציגי צה״ל ומשטרה למשפחותיהם של עדן זכריה ז״ל ורס״ב זיו דדו ז״ל, שנחטפו ביום שבת ה-7.10.23 ע״י ארגון הטרור חמאס, על כך שגופותיהם חולצו והוחזרו לשטח מדינת ישראל. 

עדן (27) ז״ל נחטפה מהמסיבה ברעים וזיו (36) ז״ל נחטף ונפל בעת שירותו כמנהל עבודה לוגיסטי בגדוד 51 שבחטיבת גולני ועד היום הוכר כחלל חטוף בידי ארגון טרור. 
אנו משתתפים בצער המשפחות ונמשיך ללוותן.  

במסגרת הפעילות שאפשרה את איתור הגופות, נפלו רס״ר (מיל׳) גל מאיר איזנקוט ז״ל ורס״ר (מיל׳) איל מאיר ברקוביץ׳ ז״ל ונפצעו לוחמים נוספים.

המשימה הלאומית שעומדת לנגד עינינו היא איתור הנעדרים והשבת כל החטופים הביתה. אנו פועלים יחד עם גופי הביטחון, בכל האמצעים המודיעיניים והמבצעיים להשיב את כל החטופות והחטופים הביתה.

מצורפת תמונה של גופות החטופים מובלות לישראל: https://IDFANC.activetrail.biz/ANC121220232651

