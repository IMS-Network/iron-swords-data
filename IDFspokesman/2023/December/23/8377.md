## Message 8377

דובר צה"ל:

שיתוף פעולה בין הלוחמים על הקרקע לחיל האוויר שהביא לחיסול עשרות מחבלים

במסגרת הפעילות הקרקעית במרחב עיסא שבדרום העיר עזה, לוחמי צוות הקרב החטיבתי יפתח (11), כהערכות למארב מתוכנן, ביצעו ירי להטעיה שהוביל לבריחת עשרות מחבלים לתוך מבנה ששימש כמפקדת חמאס. בשיתוף פעולה עם מכלולי האש והמודיעין החטיבתיים, הכווינו הכוחות מטוס קרב של חיל האוויר שתקף את המבנה וחיסל את המחבלים. 

במהלך התקיפה במרחב עיסא, פלוגת התצפית של החטיבה זיהתה מחבלים חמושים שניסו לתקוף את הכוחות וחוסלו באמצעות ירי צלפים. בנוסף, זוהו תשתיות טרור נוספות, ביניהן מבנים ששימשו כאתרים צבאיים של החמאס במרחב שנתקפו והושמדו בהכוונת הכוח.

לוחמי צוות הקרב החטיבתי 179 איתרו בשכונת בקשי שבמרכז הרצועה מצבור אמצעי לחימה בגן ילדים. בין היתר נמצאו ארגזי צעצועים המכילים עשרות פצצות מרגמה, ראשי נפץ, וטילי נ"ט מסוג RPG.

במהלך פעילות צוות הקרב החטיבתי 14 בעיר עזה, זיהו הכוחות חוליית מחבלים חמושים והכווינו כלי טיס ומטוס קרב של חיל האוויר שחיסלו את החולייה.

כמו כן, במהלך פעילות של צוות הקרב החטיבתי 14 בפאתי שאטי, זיהו הכוחות שלושה מחבלים אשר ביצעו ירי לעבר כוחותינו. הכוחות הכווינו כלי טיס ומסוק קרב של חיל האוויר שתקף וחיסל את שלושת המחבלים.

מצורף תיעוד של תקיפת מחבלים חמושים שירו על כוחותינו: https://bit.ly/4arrxD7

מצורף תיעוד של פעילות לוחמי צוות קרב חטיבת יפתח (11) במרחב עיסא: https://bit.ly/3RUqW4r

מצורף תיעוד מהתקיפות ביממה האחרונה ברצועת עזה: https://bit.ly/3H1aXfv

מצורפות תמונות של פעילות הכוחות ברצועת עזה:  https://IDFANC.activetrail.biz/ANC23122023NFORIBGHUDG

מצורפת תמונת אמצעי הלחימה שנמצאו בגן הילדים: https://IDFANC.activetrail.biz/ANC23122023NEFERIUBBVV

