## Message 8386

דובר צה"ל:

במהלך היום כוחות צה"ל תקפו בירי ארטילרי מספר מרחבים בלבנון. בנוסף, לפני זמן קצר מטוסי קרב של חיל האוויר תקפו מפקדה צבאית של ארגון הטרור חיזבאללה.

כמו כן, זוהו מספר שיגורים מלבנון שחצו למרחבים שונים בצפון הארץ.
בתגובה, תקפו כוחות צה"ל את מקורות הירי. 

כתוצאה משיגורים שבוצעו מלבנון למרחב מנרה, לוחם צה"ל במילואים נפצע מרסיסים באורח בינוני.

הלוחם פונה לקבלת טיפול רפואי בבית חולים, משפחתו עודכנה.

