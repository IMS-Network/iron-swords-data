## Message 8384

דובר צה"ל:

התקרב לעבר כוחות צה"ל וחוסל על ידי לוחמי אגוז; תיעוד ממצלמה שנמצאה על גופת מחבל

לוחמי יחידת אגוז המתמחים בלוחמת גרילה נלחמים עם חטיבת גבעתי מזה כשלושה שבועות במרכזי הכובד של חמאס בלב חאן יונס. לוחמי היחידה חיסלו עשרות מחבלים בהיתקלויות, פשטו והשמידו יעדי טרור מעל ומתחת לקרקע. 
באחד הקרבות במרחב חאן יונס, לוחמי היחידה זיהו מחבל חמוש אשר ניסה להתקרב לעבר הכוח ולפגוע בלוחמים. 

לאחר הזיהוי פתחו באש לעברו וחיסלו את המחבל. בסריקות שהתבצעו לאחר מכן במרחב, אותרה גופת המחבל עם נשקו ומצלמת הגו פרו שלו שתיעדה את חיסולו. כמו כן, איתרו הלוחמים אמצעי לחימה רבים במרחב, כלי נשק ומידע מודיעיני. לוחמי יחידת אגוז מפעילים אש מדויקת באמצעות מגוון טילים שברשותם, אשר חלקם מובצעו לראשונה במהלך הלחימה. 

מצורף תיעוד מחיסול המחבל על ידי לוחמי אגוז ממצלמה שאותרה על גופת המחבל במרחב חאן יונס: https://bit.ly/3RQoUmR

מצורף תיעוד של פעילות לוחמי אגוז בחאן יונס: https://bit.ly/3NEDN9A

