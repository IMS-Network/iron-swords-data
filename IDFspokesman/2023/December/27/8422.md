## Message 8422

דובר צה"ל:

כוחות צה״ל, שב״כ ומג״ב פעלו הלילה במבצע במחנה הפליטים נור א-שמס בפיקוד חטיבת מנשה; שישה מחבלים חמושים חוסלו בתקיפת כלי טיס מהאוויר

הלוחמים עצרו הלילה 14 מבוקשים ברחבי יהודה ושומרון והחרימו 12 נשקים במחנה הפליטים נור א-שמס שבחטיבת מנשה ובעיר חברון שבחטיבת יהודה.

לוחמי צה״ל במילואים, כוחות הנדסה, שב״כ ומג״ב פעלו הלילה במבצע לסיכול טרור במחנה הפליטים נור א-שמס בפיקוד חטיבת מנשה. 
במהלך הפעילות זוהתה חוליית מחבלים שהשליכה מטענים לעבר הכוחות, כלי טיס של חיל האוויר תקף את החולייה.

הכוחות חשפו והשמידו מטענים מתחת ובצידי הכבישים שנועדו לפגיעה בכוחותינו, עצרו שלושה מבוקשים והחרימו אמצעי לחימה וכספי טרור. 

כמו כן, במחנה הפליטים דהיישה שבחטיבת עציון הכוחות החרימו ציוד בבית דפוס שהדפיס חומרי הסתה לארגון הטרור חמאס ורחפן.

המבוקשים שנעצרו הועברו להמשך חקירת כוחות הביטחון. 

עד כה נעצרו מתחילת המלחמה כ-2,550 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס

מצורפות תמונות אמצעי הלחימה שהוחרמו: https://IDFANC.activetrail.biz/ANC27122023NMWEOIFNIUEF

