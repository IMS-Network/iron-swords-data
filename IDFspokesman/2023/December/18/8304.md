## Message 8304

דובר צה"ל:

כוחות צה"ל פתחו במרדף אחר מחבלים שירו לעבר רכב ישראלי בו נפצעה אזרחית ישראלית; כוחות צה״ל, שב״כ ומג״ב עצרו הלילה עשרה מבוקשים ברחבי יהודה ושומרון ובחטיבת הבקעה והעמקים והחרימו מעל 50 רכבים בלתי חוקיים

מחבלים ירו לפני זמן קצר לעבר רכב ישראלי שנסע בכביש סמוך לכפר רוואבי בחטיבת בנימין. כתוצאה מהירי נפצעה אזרחית ישראלית, שפונתה לקבלת טיפול רפואי בבית החולים. כוחות צה״ל פתחו במרדף אחר המחבלים ומציבים חסמים במרחב.

לוחמי צה"ל במילואים פעלו במבצע להחרמת רכבים בלתי חוקיים והחרימו מעל 50 רכבים, מתוכם הוחרמו מעל 40 בכפר בית עווא שבחטיבת יהודה. במחנה הפליטים אלעידה שבחטיבת עציון אותר אקדח איירסופט.

בכפר עקבה שבחטיבת מנשה נעצרו שני מבוקשים. במהלך הפעילות מחבלים השליכו מטענים, יידו אבנים וירו לעבר הכוחות שהגיבו בירי. 
בעיר יריחו שבחטיבת הבקעה והעמקים מחבלים ירו והשליכו בקבוקי תבערה לעבר הכוח, שהגיב בירי. מחבל שהשליך בקבוקי תבערה נפגע מהירי. 

הכוחות עצרו מבוקש והחרימו רובה מסוג קרלו במחנה הפליטים פרעה שבחטיבת הבקעה והעמקים. במהלך הפעילות מחבלים ירו והשליכו מטענים לעבר הכוחות, שהגיבו בירי. זוהו פגיעות.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,400 מבוקשים ברחבי אוגדת יהודה ושומרון וחטיבת הבקעה והעמקים, כ-1,200 מהם משויכים לארגון הטרור חמאס.

מצורפות תמונות אמצעי הלחימה שהוחרמו: https://IDFANC.activetrail.biz/ANC18122023.02587

