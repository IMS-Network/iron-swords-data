## Message 8302

דובר צה"ל:

צה"ל תקף מעל 150 מטרות טרור ברצועת עזה ביממה האחרונה מהאוויר, מהים ומהיבשה

לוחמי היחידה הרב ממדית תחת פיקוד צוות הקרב החטיבתי 551 איתרו בביתו של בכיר בארגון הטרור חמאס במרחב ג'באליה, מזוודות של כספי טרור בשווי של כ-5,000,000 ש"ח ואמצעי לחימה רבים.

צוות הקרב החטיבתי 646 תקף אתמול (א') תשתית טרור בו נמצאו אמצעי לחימה רבים, ביניהם מטענים, ציוד לחימה ונשק מסוג RPG. כמו כן, באותה תשתית טרור נמצא מרתף ובו מצבור של מרגמות ותחמושת. בנוסף הכוחות איתרו והשמידו פירים ובורות שיגור במרחב.

כלי טיס של חיל האויר זיהה חולייה חשודה נכנסת לתשתית טרור של ארגון חמאס במרחב חאן יונס. צוות הקרב של חטיבת גבעתי הכווין מסוק קרב של חיל האוויר שתקף וחיסל את החוליה.

במהלך פעילות צוות הקרב החטיבתי 4 אתמול במרחב חאן יונס, זיהו הכוחות צלף שנמצא במבנה ואיים על הכוחות. הכוחות הכווינו כלי טיס של חיל האוויר וחיסלו את המחבל.

ביממה האחרונה כוחות זרוע הים תקפו מטרות טרור של ארגון הטרור חמאס ומטרות סיוע לכוחות היבשה בפעילויותיהם בחופי רצועת עזה. 

מצורפת תמונה של כספי הטרור שהוחרמו על ידי לוחמי היחידה הרב-ממדית: https://IDFANC.activetrail.biz/ANC17122023.5417

מצורף תיעוד מפעילות הכוחות ברצועת עזה: https://bit.ly/4814UUi

מצורף תיעוד מהתקיפות ביממה האחרונה ברצועת עזה: https://bit.ly/4821aC3

מצורפות תמונות מפעילות הכוחות ברצועת עזה: https://IDFANC.activetrail.biz/ANC18122023POIUYTREW

מצורפות תמונות האמצעים שאותרו על ידי צוות הקרב החטיבתי 646: https://IDFANC.activetrail.biz/ANC18122023LKJHGFDSA

