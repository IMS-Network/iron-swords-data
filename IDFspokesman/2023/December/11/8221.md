## Message 8221

דובר צה״ל: 

הרמטכ״ל וראש השב״כ בחאן יונס

הרמטכ״ל: ״מעמיקים את ההישג בצפון הרצועה, בדרום ולתוך האדמה״

ראש השב״כ: ״אני שמח לפגוש פה ברחובות של חאן יונס גם רכזים וגם לוחמים שלנו שעובדים איתכם ביחד. אין כוח שיכול לעמוד מול השילוב הזה״

הרמטכ״ל וראש השב״כ קיימו הערכת מצב היום (ב׳) בתוך רצועת עזה עם מפקד פיקוד הדרום, מפקד אוגדה 98 ומח״ט הקומנדו.

מצורף תיעוד מהערכת המצב: https://bit.ly/3Toa9ZF

מצורף תיעוד בנושא: https://bit.ly/3GzpDCF

מצורפות תמונות בנושא: https://IDFANC.activetrail.biz/ANC3654

מצורפים דבריו המלאים של הרמטכ״ל: ״יש כאן לחץ גדול, אני חושב שהכניעה הזו, האנשים שיוצאים ומרימים ידיים זה גם שבירה של הרוח, זה גם מאיץ את ההישגים, אנחנו בסוף רוצים להתקדם מהר. אנחנו מעמיקים גם את ההישג בצפון הרצועה, גם את הכניסה בדרום הרצועה, וגם מעמיקים לתוך האדמה - כל המקומות האלה, כל ההעמקות האלה, מאוד חשובות לטובת ההישג. השיטה המרכזית היא באמת השילוב - גם של החי״ר, שריון הנדסה ביחד פה על הקרקע, החיבור שלכם למודיעין, שב״כ ואמ״ן, ובאמת הנוכחות הפיזית כאן אני פוגש אותה בכל כוח מאוד מאוד חשובה, כל הזמן לנסות את המודיעין שיש, מח״טים, לתרגם הכי טוב לתוך הפעולה, וכמובן החיבור לחיל האוויר שהוא משמעותי מאוד. אני אומר פה לכל הפורום תעבירו את זה גם לאנשים, אתם חוזרים כל אחד אחרי זה לבית שלו, למקום שלו, הקצב של הכניסה ומהלך הכניסה הוא מרשים מאוד, אני אומר לכם גם במונחים היסטוריים, עם מערך הגנה מוכן שחיכה והכל, הנוכחות כאן בתוך שטח בנוי מורכב מאוד מאוד מרשימה, ועכשיו לפרק לפרק לפרק. חנוכה שמח״.

מצורפים דבריו המלאים של ראש השב״כ: ״אני שמח לפגוש פה ברחובות של חאן יונס גם רכזים וגם לוחמים שלנו שעובדים איתכם ביחד, אני חושב שמה שהוצג כאן על החיבור של מודיעין ואש בקצבים מאוד מאוד מהירים, גם דברים שאנחנו מפענחים ומגיעים לפה, וגם דברים שמגיעים באמת במהירות האור או הקול יותר נכון, גם מצילים חיים, גם מביאים פירים, גם מביאים מפקדים וככה שוברים את האויב. נראה לי שזה מלחמת פירים, נראה לי שמה שמיוחד במלחמה הזאת היא צריכה להיות גם רחבה, כדי למוטט את התשתיות המבצעיות והשלטוניות, אבל גם מאוד מאוד ממוקדת בשביל להגיע לאזרחים שלנו ולהוציא אותם, נראה לי שאין כוח שיכול לעמוד מול השילוב הזה״.

