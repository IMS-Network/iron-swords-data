## Message 8215

דובר צה"ל:

לוחמי צה"ל, שב"כ ומג״ב עצרו הלילה 18 מבוקשים ברחבי יהודה ושומרון ובחטיבת הבקעה והעמקים, חמישה מהם מחבלים בארגון הטרור חמאס; בחטיבת יהודה אטמו הכוחות מבנה של אגודה שמומנה בחסות חמאס

במהלך מבצע במחנה הפליטים בלאטה שבחטיבת שומרון כוחות וכלי הנדסה של צה"ל פתחו צירים מחסימות מאולתרות ומטענים שנועדו לפגיעה בכוחותינו. בנוסף, נעצרו שני מבוקשים ונמצאו חלקי נשק ותחמושת.

בכפר בית אולא שבחטיבת יהודה הכוחות אטמו מבנה השייך לאגודת צדקה הממומנת בחסות ארגון הטרור חמאס וכן אותרו כספי טרור. 
בכפר דורא איתרו הלוחמים והחרימו אקדח, בתרקומיא אותר והוחרם רובה מסוג קרלו ובכפר ביתילו שבאפרים אותר והוחרם רחפן.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,200 מבוקשים ברחבי אוגדת יהודה ושומרון וחטיבת הבקעה והעמקים, כ-1,190 מהם משויכים לארגון הטרור חמאס.

מצורפות תמונות מאמצעי הלחימה שהוחרמו: https://IDFANC.activetrail.biz/ANC11122023583953209

