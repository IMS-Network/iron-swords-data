## Message 8210

דובר צה"ל:

תיעוד - כוחות חטיבת ביסל״ח זיהו מחבלים חמושים בטילי כתף בעזרת רחפן, כלי טיס תקף והשמיד את החוליה; לוחמי צה"ל ממשיכים להתקדם בשטח הרצועה

כוחות מצוות הקרב החטיבתי ביסל״ח עם לוחמי גדוד האיסוף 636 זיהו מחבלים חמושים בטילי כתף במרחב שג׳עייה. כוח האש החטיבתי הכווין כלי טיס שחיסל את המחבלים.


במהלך פעילות של צוות קרב חטיבתי 460 במרחב ג׳אבליה, איתרו הלוחמים מטעני חבלה, קאלצ׳ניקוב ו-RPG שהוחבאו בשקיות ותיקים של אונר״א בתוך בית מגורים. בנוסף, אותרה משאית מלאה ברקטות ארוכות טווח ליד בית ספר במרחב.

במהלך סריקות לטיהור המרחב מפירים ומטענים בג׳באליה, איתרו לוחמי המילואים של חטיבה 551 מחרטה לייצור אמצעי לחימה ואתר שיגור של ארגון הטרור חמאס, בו כ-50 משגרים, שחלקם טעונים לשיגור.

כלי טיס בהכוונת הכוחות בשטח חיסלו ביממה האחרונה עשרות מחבלים. מתוכם כוחות מחטיבה 7 זיהו מחבלים חמושים שיוצאים ממרפאה והכווינו כלי טיס לחיסולם. 
 
מצורף תיעוד של תקיפת מחבלים חמושים בטילי כתף: https://bit.ly/488rKZM

מצורף תיעוד של איתור מטעני חבלה בתוך בית מגורים: https://bit.ly/4ah6geY

מצורף תיעוד מתקיפות צה״ל ברצועה: https://bit.ly/3GJ7vGd

מצורפות תמונות מפעילות הכוחות: https://IDFANC.activetrail.biz/ANC11122023.02589

