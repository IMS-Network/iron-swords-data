## Message 8222

הודעה משותפת לדובר צה"ל ודוברות שב"כ:

יותר מ-500 פעילי טרור מארגוני הטרור חמאס וגא"פ נעצרו על ידי כוחות צה"ל ושב״כ בחודש האחרון ונלקחו להמשך חקירה של יחידה 504 באגף המודיעין והשב"כ

מתום ההפוגה, לוחמי צה"ל בשיתוף עם שב"כ עצרו כ-140 פעילי חמאס וגא"פ ברחבי רצועת עזה. הפעילים עוכבו במהלך קרבות בימים האחרונים על ידי לוחמי צה״ל, חלקם נכנעו באופן יזום והובלו עם חוקרי השטח של יחידה 504 באגף המודיעין ורכזי השב״כ להמשך חקירה. 

סך הכל בחודש האחרון נעצרו על ידי לוחמי צה"ל ושב״כ יותר מ-350 פעילים בארגון הטרור חמאס . בנוסף אליהם, נעצרו יותר מ-120 פעילים בארגון הטרור גא״פ. סך הכל נעצרו יותר מ-500 פעילים מארגוני הטרור ברחבי רצועת עזה שנלקחו להמשך חקירה בשטח ישראל.

חלק מפעילי הטרור נתפסו שהם מסתתרים במבנים אזרחיים, בתי ספר ובמחסות. 
החקירות מניבות מודיעין המסייע לביטחון הכוחות הלוחמים ולאיתור מחבלים ופעילי ארגוני הטרור הנוספים.

מצורפת אינפוגרפיקת נתונים בנושא: https://IDFANC.activetrail.biz/ANC1112202375958730

מצורפות תמונות בנושא: https://IDFANC.activetrail.biz/ANC11122023857230957

