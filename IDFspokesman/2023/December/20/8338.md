## Message 8338

דובר צה"ל:

צה"ל תקף מעל 300 מטרות במהלך היממה האחרונה; מטוס קרב השמיד עמדה ממנה בוצעו שיגורים לעבר שטח הארץ אתמול

במהלך היממה האחרונה נתקפו מעל 300 מטרות. כוחות צה"ל הפועלים בשטח רצועת עזה ממשיכים לנהל קרבות פנים אל פנים מול מחבלים, להכווין כלי טיס לעבר חוליות חמושות ואמצעי לחימה, זאת לצד תקיפות חיל האוויר וכוחות זרוע הים, במסגרתן חוסלו עשרות מחבלים והושמדו שורת תשתיות טרור ברצועה. 

בעקבות ירי שבוצע לעבר כוחותינו בדרום רצועת עזה, פשטו לוחמי צה"ל מצוות קרב חטיבתי 55 על מפקדות צבאיות במרחב ח'אן יונס מהן בוצע ירי ובהן אוחסנו אמצעי לחימה רבים. בין אמצעי הלחימה שאותרו, מספר נשקים, תחמושת, מטעני נפץ, וכ-20 פצצות מרגמה.

חופת האש של אוגדת עזה הכווינה מטוס קרב של חיל האוויר שתקף והשמיד עמדה לשיגור רקטות, ממנה בוצע ירי לעבר שטח הארץ אתמול (ג').

מצורף תיעוד מתקיפות כוחות צה"ל ברצועת עזה: https://bit.ly/3ttSPb9

מצורפות תמונות מפעילות כוחות צה"ל ברצועה: https://IDFANC.activetrail.biz/ANC2012202304048369

מצורפות תמונות מאיתור אמצעי הלחימה במפקדות הצבאיות: https://IDFANC.activetrail.biz/ANC2012202359845939

