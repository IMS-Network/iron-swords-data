## Message 8340

דובר צה"ל: 

לוחמי צה"ל, שב"כ ומג"ב מיפו הלילה את בית אחד המחבלים שביצעו את פיגוע הירי במחסום המנהרות; הכוחות עצרו 17 מבוקשים ברחבי יהודה ושומרון, 11 מהם משויכים לארגון הטרור חמאס

הכוחות עצרו במהלך הלילה 17 מבוקשים ברחבי יהודה ושומרון, 11 מהם משויכים לארגון הטרור חמאס.

במהלך הלילה, מיפו הכוחות בעיר חברון שבחטיבת יהודה את בית אחד המחבלים שביצעו את פיגוע הירי במחסום המנהרות ב-16 בנובמבר.

במבצע להחרמת רכבים בלתי חוקיים בכפר צוריף שבחטיבת עציון, הלוחמים החרימו כ-40 רכבים. 
כמו כן, בכפר נעלין שבחטיבת אפרים נעצרו ארבעה מבוקשים לצד אקדח, תחמושת וציוד צבאי שהוחרמו.

בנוסף, בפעילות בכפר טמון שבחטיבת הבקעה והעמקים חמושים ירו והשליכו בקבוקי תבערה ומטענים לעבר הכוחות שהגיבו בירי, זוהתה פגיעה.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,400 מבוקשים ברחבי אוגדת יהודה ושומרון וחטיבת הבקעה והעמקים, כ-1,200 מהם משויכים לארגון הטרור חמאס.

