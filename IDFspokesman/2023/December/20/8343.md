## Message 8343

דובר צה״ל:

לוחמי צה"ל ממשיכים להילחם ברחבי רצועת עזה; הלוחמים איתרו משאית עליה הותקנו רקטות ארוכות טווח

לוחמים מחטיבת הנח"ל וצוות קרב חטיבתי 551 פשטו ביממה האחרונה על יעדים במרחב ג'באליה. כחלק מהפשיטה איתרו הלוחמים משאית עליה התקין ארגון הטרור חמאס רקטות ארוכות טווח. במסגרת הפשיטה איתרו הלוחמים אמצעי לחימה נוספים בהם נשקים. הלוחמים השמידו את המשאית ואת הרקטות.

כמו כן, צוות הקרב החטיבתי 7 פשט על בתי בכירים של ארגון הטרור חמאס בלב חאן יונס, שם חשפו תשתית תת-קרקע ובה מערכות מים וחשמל.

בנוסף, לוחמי המילואים של צוות קרב חטיבה 551 זיהו במהלך היום מחבלים שהסתתרו במבנה במרחב ג'באליה. בשיתוף פעולה עם חיל האוויר, ובהכוונת מכלול האש החטיבתי, תקף כלי טיס את המבנה והמחבלים חוסלו. במרחב הותקף מבנה נוסף בו זוהתה עמדת נ"ט שעל פי החשד בוצע ממנה ירי לעבר כלי רכב צה"ליים.

מצורף סרטון בו לוחמי חטיבת הנח"ל מציגים את המשאית ועליה הרקטות: https://bit.ly/3GW70IZ

מצורפת תמונה של הרקטות שאותרו: https://IDFANC.activetrail.biz/ANC19122023.258

