## Message 8187

דובר צה"ל:

לוחמי אוגדה 98 וחיל האוויר ממשיכים בלחימה בחאן יונס; בפשיטה של גדוד 12 על מסגד ששימש את חמאס כתשתית טרור חוסלו מחבלים רבים

בפשיטה על מסגד שהכיל תשתיות טרור של חמאס ביממה האחרונה, לוחמי צוות הקרב של גדוד 12 חיסלו חוליית מחבלים. במהלך הפעילות, מטען התפוצץ סמוך לכוחות ומיד לאחר מכן, מכלול האש החטיבתי הכווין מספר תקיפות מהירות במרחב - מסוק קרב חיסל מספר מחבלים שארבו לכוחות על גג המסגד, מספר מחבלים שיצאו מפיר מנהרה ומחבלים נוספים ששהו במרחב. לבסוף, מטוס קרב השמיד את המסגד ואת מערכת התשתיות התת - קרקעיות שמתחתיו.

לוחמי יחידת מגלן זיהו אמש שלושה מחבלים שיצאו מפיר מנהרה במרכז חאן יונס ושיגרו טיל RPG לעבר הכוחות, הלוחמים הגיבו בירי וחיסלו את המחבלים. בהמשך, הכוחות הכווינו כלי טיס מאויישים מרחוק שחיסלו מחבלים נוספים שזוהו במרחב והשמידו מספר פירי מנהרות. 
לוחמי יחידת דובדבן איתרו הלילה מפקדה צבאית של ארגון הטרור חמאס עם מספר מחבלים שתכננו לארוב לכוחות, הלוחמים יצאו למתקפה על המבנה ומטוסי קרב של חיל האוויר חיסלו חוליית מחבלים סמוך לכוח.

ביממה האחרונה, לוחמי צוות הקרב החטיבתי של גבעתי חיסלו מחבלים, פעלו לאיתור וחשיפת פירי מנהור רחבים, השמידו תשתיות טרור ואיתרו מצבורים של אמצעי לחימה רבים. הבוקר, במבצע חטיבתי הותקפו תשתיות טרור, עמדות שיגור נ"ט ומבנים המשמשים למסתור של מחבלי חמאס באמצעות מסוקי ומטוסי קרב של חיל האוויר.

מצורף תיעוד מתקיפות צה"ל בחאן יונס: https://bit.ly/3tkfLJI

