## Message 8181

דובר צה"ל:

הלחימה ברצועת עזה נמשכת; בשכונת שג'עייה, לוחמי צוות הקרב של חטיבת כפיר חיסלו חוליית מחבלים ואיתרו רובים מסוג קלצ'ניקוב ורימונים בבית ספר; לוחמי הצנחנים איתרו פירים תת קרקעיים שבאחד מהם הותקנה מעלית

במהלך הלילה נמשכה הלחימה ברצועת עזה, מטוסי קרב של חיל האוויר תקפו והשמידו מטרות טרור ומחבלים, כוחות קרקעיים המשיכו בלחימה במרחבים השונים.

לוחמים מצוות הקרב של חטיבת כפיר נתקלו בחוליית מחבלים במרחב בית ספר בשכונת שג'עייה, הלוחמים ניהלו חילופי אש וחיסלו את המחבלים. הכוחות המשיכו בסריקות במרחב בית הספר ואיתרו בתוך כיתות הלימוד מספר כלי נשק מסוג קלצ'ניקוב, רימונים ותחמושת.

כוח שיריון מצוות הקרב החטיבתי של הצנחנים איתר והשמיד במרחב שכונת שג'עייה פיר שהיה חלק מתוואי תת קרקעי נרחב, הכוחות איתרו פיר נוסף ובו אמצעי לחימה רבים ומעלית.

כוחות מצוות הקרב של חטיבת גולני זיהו מספר מחבלים חמושים בטילי נ"ט שנעו לכיוונם במרחב השכונה, כוחות סיוע האש הכווינו למקום מסוק קרב של חיל האוויר שתקף וחיסל את החולייה טרם שביצעה ירי לעבר הכוח.

לוחמי צוות הקרב של חטיבה 5 פעלו במרחב בית חאנון ותקפו פעילים שירו ממסגד ומבית ספר של אונר״א לעברם. 

אמש, תקפו כוחות זרוע הים מבנה ברצועת עזה בו זוהו מספר מחבלים ע״י הכוחות היבשתיים המתמרנים ברצועה. בנוסף, במהלך הלילה נתקפו מספר מטרות המשויכות לארגוני הטרור ברצועה ביניהם מבנים וכלי שיט המשמשים למטרות טרור.

מצורף תיעוד של ירי לעבר כוחות צק״ח 5 מתוך בית ספר של אונר״א ותקיפת תשתית טרור הצמודה לבית הספר במרחב בית חאנון: https://bit.ly/41miOOo

מצורף תיעוד מפעילות כוחות צה"ל ברצועה: https://bit.ly/47JLhzU

מצורף תיעוד מתקיפות צה״ל ברצועה: https://bit.ly/4892jqT

מצורף סינק של מפקד גדוד דוכיפת, סגן אלוף סהר, בנושא איתור אמצעי הלחימה בבית ספר בשכונת שג'עייה: https://bit.ly/3Nm8IqW

מצורפות תמונות מפעילות הכוחות: https://IDFANC.activetrail.biz/ANC09122023.123785415

מצורפות תמונות של הפירים שאותרו במרחב שכונת שג'עייה: https://IDFANC.activetrail.biz/ANC0812022326588

