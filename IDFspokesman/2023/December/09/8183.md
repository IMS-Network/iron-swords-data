## Message 8183

דובר צה"ל:

לוחמי צה"ל, שב"כ ומג"ב עצרו הלילה שמונה מבוקשים ברחבי יהודה ושומרון; חוסל המחבל שביצע ירי לעבר עמדה צבאית סמוך לחורסה בחטיבת יהודה ב-7.12 בעת שתקף את הכוחות בניסיון מעצרו 

בפעילות משותפת של לוחמי צה"ל, שב"כ ומג"ב עצרו הלילה הכוחות שמונה מבוקשים ברחבי יהודה ושומרון. 

בפעילות בחטיבת יהודה פעלו לוחמי גדוד 7018 במילואים בהכוונת שב״כ למעצר מחבל שביצע ירי לעבר עמדה צבאית סמוך לכפר חורסה שלשום, (ה'), ה- 7.12. 
בעת ניסיון מעצרו המחבל תקף את הכוח בסכין, הכוחות פתחו בירי וחיסלו את המחבל. בעת התקיפה נפצע לוחם באורח בינוני בידו שפונה לקבלת המשך טיפול רפואי בבית החולים, משפחתו עודכנה. במהלך הפעילות החרימו הכוחות כספי טרור בשווי עשרות אלפי שקלים ונמצאה צוואה בביתו של המחבל. 

במהלך הלילה התקבל דיווח על זריקת אבנים בצומת נעלין שבחטיבת אפרים, לוחמי המילואים שקפצו לנקודה תפסו ועיכבו את החשוד שיידה את האבנים. על החשוד נמצא סכין והוא נעצר.

המבוקשים שנעצרו הועברו להמשך טיפול כוחות הביטחון.

מצורפות תמונות הסכינים שנמצאו בפעילות: https://IDFANC.activetrail.biz/ANC09122023CYBUHYU

עד כה נעצרו מתחילת המלחמה כ-2,200 מבוקשים ברחבי אוגדת יהודה ושומרון וחטיבת הבקעה והעמקים, כ-1,180 מהם משויכים לארגון הטרור חמאס.

