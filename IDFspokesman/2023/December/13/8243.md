## Message 8243

דובר צה"ל:

צוות הקרב החטיבתי של גולני נלחם בקסבה של שג'עייה; קרבות עזים ממשיכים להתנהל מתוך תשתיות אזרחיות ותת קרקעיות. מפקד האוגדה לכוחות הלוחמים: "גולני כמו גולני, מפקדים מלפנים - מסתערים ולא משאירים אף אחד מאחור״

לוחמי צוות הקרב של חטיבת גולני ומפקדיו נלחמים מזה כשבוע בעומק מרחב שג׳עייה שבעיר עזה. בימים האחרונים נמצאת החטיבה בהתקפה על תשתיות טרור בקסבה של שג׳עייה. ההתקפה הינה שלב מתקדם במאמץ לטיהור השכונה ממחבלי ארגון הטרור חמאס ושלילת יכולותיו של הארגון. הקסבה הינה מרחב צפוף ומורכב לתמרון, מחבלי החמאס פועלים מתוך תשתיות אזרחיות והשכונה רוויה בתת-קרקע.

במסגרת ההתקפה נתקלו לוחמי צוות הקרב החטיבתי במחבלים אשר יידו מטענים לעבר הכוח וביצעו לעברם ירי מתוך מבנה מגורים שבתוכו תת-קרקע. המפקדים בשטח הפגינו אומץ לב וקור רוח, פיקדו מלפנים וקפצו לסייע ולחלץ לאחור את הלוחמים הפצועים. במסגרת הקרב ההירואי, נפלו חלק מן המפקדים והלוחמים שהגיעו לסייע ולחלץ את הכוח במבנה. אמש, בסיום האירוע קיים מפקד אוגדה 36 הערכת מצב עם מפקדי צוות הקרב החטיבתי של גולני.

מצורף תיעוד של פעילות לוחמי צוות הקרב של חטיבת גולני בשג׳עייה: https://bit.ly/3GHD0R2

מצורף תיעוד מהערכת מצב בשטח שביצע מפקד אוגדה 36, תת-אלוף דדו בר כליפא עם מפקדי החטיבה: https://bit.ly/3RIzhcA

