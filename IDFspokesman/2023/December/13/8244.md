## Message 8244

הודעה משותפת לדובר צה"ל ודוברות שב"כ:

בפעילות שנמשכת יותר מ-30 שעות: כוחות צה״ל, שב״כ ומג״ב פועלים במבצע במחנה הפליטים ג׳נין שבמנשה; עד כה סרקו הכוחות מעל 400 מבנים, עיכבו מאות חשודים, החרימו נשקים ותחמושת, והשמידו מטענים ותשתיות טרור רבות

כוחות צה״ל, שב״כ ומג״ב פעלו הלילה ברחבי יהודה ושומרון ועצרו 17 מבוקשים פעילי טרור, 7 מהם משויכים לארגון הטרור חמאס.

בפעילות שנמשכת יותר מ-30 שעות, לוחמי צה״ל במילואים, מסתערבי מג״ב איו״ש ומג״ב, כוחות הנדסה בהכוונת שב״כ ואמ״ן פועלים במבצע לסיכול טרור בפיקודה של חטיבת מנשה במחנה הפליטים ג׳נין.

עד כה במהלך הפעילות הכוחות סרקו מאות מבנים ועיכבו מאות חשודים לתחקור. הוחרמו כ-30 נשקים, תחמושת רבה, ציוד צבאי וחלקי נשק רבים. כמו כן, הושמדו שש מעבדות לייצור מטענים, מספר פירים תת-קרקעיים שאותרו במרחב המחנה, ארבעה חמ"לי תצפית ומטענים רבים שנמצאו בסריקות.

הכוחות ממשיכים בפעילות גם בשעה זו.  

בפעילות נוספת במחנה הפליטים אל עמרי שבחטיבת בנימין הוחרם נשק מסוג קלאצ׳ניקוב. בכפר רחימא נעצר מבוקש, אותר אקדח והוחרמו כספי טרור רבים. בפעילות הכוחות בכפר בית איבא שבחטיבת שומרון אותר אקדח, תחמושת ושני אקדחים.

הכוחות פעלו גם בעיר חברון, עצרו ארבעה מבוקשים ומצאו חלקי נשק. בפעילות בעיר קלקיליה שבחטיבת אפרים חשוד השליך מטען לעבר הלוחמים, שהגיבו בירי וזוהתה פגיעה. במבצע להחרמת רכבים בלתי חוקיים בכפר תורמוסעייא הוחרמו מעל 40 רכבים בלתי חוקיים.

במהלך המבצע במחנה הפליטים ג׳נין ארבעה לוחמי צה״ל נפצעו קל מרסיסים כתוצאה מפיצוצים מבוקרים וירי כוחותינו, קיבלו טיפול רפואי בשטח ופונו להמשך קבלת טיפול בבית חולים. משפחותיהם עודכנו.

המבוקשים שנעצרו הועברו להמשך חקירת כוחות הביטחון.

מצורפות תמונות אמצעי הלחימה שהוחרמו בג׳נין: https://IDFANC.activetrail.biz/ANC131222023.0258

מצורף תיעוד מפעילות הלוחמים בג׳נין והתשתיות שהושמדו: https://bit.ly/489fj0p

מצורפות תמונות אמצעי הלחימה שהוחרמו ברחבי יהודה ושומרון: https://IDFANC.activetrail.biz/ANC13122023.215

