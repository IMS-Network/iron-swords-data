## Message 8458

דובר צה"ל:

לוחמי צה"ל שב"כ ומג"ב פעלו הלילה למעצר שישה מבוקשים ברחבי יהודה ושומרון ולהחרמת אמצעי לחימה רבים.

במבצע חטיבתי בכפר ג'ילזון שבחטיבת בנימין נעצרו חמישה מבוקשים והוחרמו אמצעי לחימה רבים. במחנה הפליטים קלנדיה נעצר מבוקש נוסף והוחרמו אמצעי לחימה. בנוסף, בפעילות הכוחות בכפר קוצרה שבחטיבת שומרון ובכפר ברטעה שבחטיבת מנשה איתרו והחרימו הכוחות אמצעי לחימה רבים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,550 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

