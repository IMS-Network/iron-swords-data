## Message 8196

דובר צה"ל:

צה"ל השלים גל תקיפות נרחב של מטרות ארגון הטרור חיזבאללה בשטח לבנון; הותקפה חוליית מחבלים שניסתה לשגר טילי נ"ט לעבר שטח ישראל

מטוסי קרב של חיל האוויר השלימו לפני זמן קצר גל תקיפות נרחב של מטרות של ארגון הטרור חיזבאללה בשטח לבנון. ביניהן, תשתיות טרור, משגרים ומתחמים צבאיים של הארגון. בנוסף, כוחות צה"ל תקפו לפני זמן קצר חוליית מחבלים שניסתה לשגר טילי נ"ט לעבר שטח ישראל במרחב זרעית.

בהמשך להתרעות שהופעלו במרחב הגליל המערבי, זוהו כלי טיס עוינים שחצו מלבנון לשטח ישראל, לוחמי ההגנה האווירית יירטו שתי מטרות בהצלחה. שני לוחמי צה"ל נפצעו באורח בינוני ומספר נוספים נפצעו באורח קל כתוצאה מרסיסים ושאיפת עשן. הלוחמים פונו לקבלת טיפול רפואי בבית חולים ומשפחותיהם עודכנו.

צה"ל ממשיך לתקוף בשעה זו מטרות של ארגון הטרור חיזבאללה בשטח לבנון.

מצורף תיעוד מתקיפת המטרות של ארגון הטרור חיזבאללה: https://bit.ly/3RBw8uQ

מצורף תיעוד מתקיפת חוליית המחבלים: https://bit.ly/41cEM6p

