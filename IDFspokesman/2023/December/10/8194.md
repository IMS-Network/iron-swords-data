## Message 8194

דובר צה"ל:

לוחמי צה"ל, שב"כ, מג"ב ומשטרת ישראל עצרו הלילה 21 מבוקשים ברחבי יהודה ושומרון ובחטיבת הבקעה והעמקים; במבצע חטיבתי בעיר טובאס נעצרו 14 מבוקשים והוחרמו נשקים רבים

במבצע חטיבתי של כוחות הביטחון בהובלת לוחמי מילואים של צה״ל לסיכול טרור בעיר טובאס שבחטיבת הבקעה והעמקים נעצרו 14 מבוקשים ואותרו ארבעה רובי ציד, רובה מסוג קרלו, אקדח איירסופט, תחמושת ושלושה מטענים שהושמדו על ידי הלוחמים.

במהלך פעילות הכוחות בעיר חברון, איתרו הלוחמים והחרימו אקדח, ציוד צבאי, וחלקים מנשק M-16 וכן בפעילויות נוספות בגבל גוהר שבחטיבת יהודה ובכפר נעמה שבחטיבת אפרים הוחרמו מעל 50 רכבים בלתי חוקיים.

בנוסף, בעיר שכם, מחנה הפליטים קלנדיה ובכפר קליל אותרו חלקים של נשקים, אקדח איירסופט, תחמושות וציוד צבאי. בכפר בורקא אותרו רימוני גז, ציוד צבאי ומספר מטענים שהושמדו על ידי הכוחות.

סך הכל הוחרמו שישה נשקים ושני אקדחי איירסופט. המבוקשים שנעצרו הועברו להמשך חקירת כוחות הביטחון.

עד כה נעצרו מתחילת המלחמה כ-2,200 מבוקשים ברחבי אוגדת יהודה ושומרון וחטיבת הבקעה והעמקים, כ-1,180 מהם משויכים לארגון הטרור חמאס.

מצורפות תמונות אמצעי הלחימה שהוחרמו: https://IDFANC.activetrail.biz/ANC101202323265

