## Message 8448

דובר צה"ל:

לוחמי צה"ל, שב"כ ומג"ב עצרו הלילה 12 מבוקשים ברחבי יהודה ושומרון ובחטיבת הבקעה והעמקים, שניים מתוכם משוייכים לארגון הטרור חמאס; הלוחמים החרימו אמצעי לחימה רבים

הכוחות עצרו במהלך הלילה 12 מבוקשים ברחבי יהודה ושומרון ובחטיבת הבקעה והעמקים, שניים מתוכם משוייכים לארגון הטרור חמאס.

במבצע בכפר קפין שבחטיבת מנשה עצרו הלוחמים מבוקש ואיתרו אמצעי לחימה שהחרימו והשמידו במקום. במבצע בכפר דיר אבו משעל שבחטיבת אפרים עצרו הלוחמים שלושה מבוקשים ותיחקרו עשרות נוספים.

בכפר צוריף שבחטיבת עציון עצרו הלוחמים שלושה מבוקשים והחרימו כספי טרור, בכפר דורא שבחטיבת יהודה איתרו הלוחמים והחרימו אמצעי לחימה. 
במחנה הפליטים פרעה שבחטיבת הבקעה והעמקים עצרו הכוחות שני מבוקשים, הפעילות נמשכת בשעה זו.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,550 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

