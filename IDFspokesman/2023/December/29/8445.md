## Message 8445

דובר צה״ל:

כוחות צה"ל מרחיבים את הפעילות במרחב חאן יונס; כלי טיס מאויש מרחוק זיהה מחבל מכוון RPG על הכוחות, טנקים מצוות הקרב 460 חיסלו אותו בטרם ירה

לוחמי צוות הקרב החטיבתי 460 חיסלו במהלך היממה האחרונה עשרות מחבלים בהתקלויות שונות, בתקיפות מהאוויר וע"י ירי צליפה, מקלעים וטנקים.

באחד האירועים, כלי טיס זיהה מחבל האוחז RPG ורץ לעבר הלוחמים, הכוחות חיסלו את המחבל בירי טנקים בטרם ירה לעבר כוחותינו. 

לוחמי צוות הקרב החטיבתי של חטיבת הצנחנים החלו אמש בהתקפה להשמדת תשתיות טרור בעיר חאן יונס במהלכה זיהו מחבל מוציא RPG מתוך פיר והשליכו מספר רימונים לעברו. 

עוד זיהו הלוחמים מספר מחבלים שהסתתרו במבנה וחיסלו אותם באמצעות ירי טנק. 
בנוסף, צוות קרב חטיבתי 7 זיהה בחאן יונס מחבל שהיה במרחק של כ-100 מטרים מהכוחות, הלוחמים הכווינו כלי טיס מאויש מרחוק שחיסל את המחבל. 
באירוע אחר, צוות הקרב איתר חוליית מחבלים שהתבצרה במבנה ומטוס קרב תקף את המבנה וחיסל את המחבלים.

צוות הקרב החטיבתי 261 (בה"ד 1) סרקו בהכוונה מודיעינית בביתו של מחבל חמאס בפאתי ג'באליה, במהלך הסריקות אותרו בביתו תעודות הסמכה צבאיות של ארגון הטרור חמאס, אמצעי לחימה, וחוברות למידה על צה"ל. בנוסף, נמצאו על ידי הלוחמים תמונות ילדים מחזיקים בנשק, רימונים ו-RPG.

מצורף תיעוד מחיסול המחבל על ידי צוות קרב חטיבתי 460: https://bit.ly/3RZLtWf

מצורף תיעוד מתקיפות צה"ל:  https://bit.ly/3Hk8e1f

מצורפות התמונות שאותרו על ידי הלוחמים מצק"ח 261 (בה"ד 1): https://IDFANC.activetrail.biz/ANC28122023FNIUERWIUBVYUI

מצורפות תמונות של פעילות הכוחות: https://IDFANC.activetrail.biz/ANC28122023FMNEWOFNEIUBEF

