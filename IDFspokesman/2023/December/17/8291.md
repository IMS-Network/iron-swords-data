## Message 8291

דובר צה"ל:

במבצע לסיכול טרור במחנה הפליטים נור א-שמס בעיר טול כרם שבחטיבת מנשה: כלי טיס תקפו חוליות מחבלים שירו, השליכו מטענים וסיכנו את הכוחות, במהלך הסריקות הלוחמים איתרו מטען במרפאה בחסותה מתחבאים מבוקשים 

הלילה פעלו לוחמי צה"ל במילואים ומג"ב במבצע לסיכול טרור במחנה הפליטים נור-א שמס בטול כרם בפיקודה של חטיבת מנשה בהכוונת שב״כ ואמ״ן. במהלך הפעילות כלי הנדסה חשפו ונטרלו באופן ייזום מטענים מתחת ובצידי הכבישים שיועדו לפגיעה בכוחותינו.  בנוסף עצרו ארבעה מבוקשים, איתרו והחרימו נשק מסוג M-16 ורובה ציד.
כמו כן, במהלך הפעילות איתרו לוחמי לוט״ר מטען בתוך מרפאה במחנה הפליטים בחסותה מתחבאים מבוקשים. 

במהלך הפעילות מחבלים ירו והשליכו מטענים ובקבוקי תבערה לעבר כוחותינו שהשיבו בירי.
כלי טיס של חיל האוויר תקפו מספר חוליות מחבלים חמושות שירו, השליכו מטענים וסיכנו את הכוחות. כתוצאה מהתקיפות חוסלו לפחות ארבעה מחבלים ונפצעו מחבלים נוספים. הכוחות החרימו מטענים מוכנים לשימוש שאותרו במרחב המחבלים לאחר התקיפה.

עד כה נעצרו מתחילת המלחמה כ-2400 מבוקשים ברחבי אוגדת יהודה ושומרון וחטיבת הבקעה והעמקים, כ-1200 מהם משויכים לארגון הטרור חמאס.

מצורפות תמונות של אמצעי לחימה שאותרו במהלך הפעילות: https://IDFANC.activetrail.biz/ANC17122023.8445164/9

