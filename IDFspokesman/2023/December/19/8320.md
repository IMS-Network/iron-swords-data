## Message 8320

דובר צה"ל:

לוחמי צה"ל, שב"כ ומג"ב הרסו הלילה בכפר עקרבה שבחטיבת שומרון את דירתו של המחבל שביצע את הפיגוע בחווארה בו נרצחו שי ואביעד ניגרקר ז״ל; עשרה מבוקשים נעצרו ברחבי יהודה ושומרון

לוחמי צה״ל במילואים, הנדסה, שב״כ ומג״ב הרסו הלילה בכפר עקרבה שבחטיבת שומרון את דירתו של המחבל אוסמה בני פדל שביצע את הפיגוע בחווארה בתאריך 19.8.23 בו נרצחו שי ואביעד ניגרקר ז״ל.

כמו כן, הכוחות עצרו עשרה מבוקשים ברחבי יהודה ושומרון, ביניהם ארבעה המזוהים עם ארגון הטרור חמאס. בכפר בית אומר שבחטיבת עציון החרימו הכוחות נשק מסוג M-16. במבצע להחרמת רכבים בלתי חוקיים בכפר צוריף הוחרמו 40 רכבים ובכפר קרוואת בני חסן שבחטיבת אפרים הוחרמו כספי טרור בשווי של מעל 100,000 ש״ח.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

מצורף תיעוד מהריסת דירת המחבל: https://bit.ly/41xUTvh

