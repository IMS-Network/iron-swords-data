## Message 8330

דובר צה״ל: 

הרמטכ״ל בקרן הסיוע לאנשי המילואים: ״אנחנו מלאי הערכה לאנשי המילואים, ופועלים לקדם פתרונות נוספים לסיוע עבורם ועבור משפחותיהם״

הרמטכ״ל, רא״ל הרצי הלוי, הגיע היום (ד׳) לחמ״ל הקרן להוקרה, סיוע ותגמול לאנשי המילואים של אגף כוח האדם במחנה מקלף, יחד עם ר׳ אכ״א, אלוף יניב עשור. 

הקרן מופעלת על ידי אגף כוח האדם בצה״ל, במטרה לסייע למשרתי המילואים ששירתו בזמן במלחמה, בין היתר בגין נזקים כלכליים שנגרמו להם ולבני משפחתם עקב השתתפותם בלחימה או עקב קריאתם לשירות מילואים בהתראה קצרה. נכון לתאריך 19/12/2023 חולקו 17,198,180 ש"ח לאנשי המילואים ומשפחותיהם. 

צה״ל, בהובלת אכ״א, פועל בימים אלו ליצירת פתרונות ארוכי טווח, סיוע כלכלי ומענה מקיף עבור משרתי המילואים. גיוסם הרחב של אנשי המילואים ושירותם הרצוף והממושך הינו מרכיב חיוני בלחימה של צה״ל וראוי לכל הערכה.

מצורפות תמונות בנושא: https://IDFANC.activetrail.biz/ANC926456

