## Message 8321

דובר צה"ל:

כוחות צה״ל ממשיכים בלחימה ברצועת עזה; כוחותינו חיסלו מספר חוליות מחבלים ואיתרו אמצעי לחימה רבים, ביניהם מטען שהוטמן במרפאה בשכונת שג׳עייה

צוות הקרב החטיבתי 55 ביצע פשיטות משולבות על תשתיות טרור בחאן יונס ובמהלכן חיסלו הלוחמים בירי מחבל אשר שיגר נ"ט מסוג RPG לעבר הכוח. הלוחמים איתרו מחסן אמצעי לחימה ובו מטעני חבלה, נשקים ורימונים.

לוחמים מיהל״ם וכוחות הנדסה איתרו מטען שהוטמן בתוך מרפאה ליד בית ספר בלב שכונת שג'עייה. כמו כן, לוחמים מצוות הקרב החטיבתי של ביסל"ח שפעלו בשכונת שג'עייה איתרו אמצעי לחימה רבים, ביניהם, קלאצ'ניקובים, ווסטים ומחסניות.

לוחמי צוות הקרב החטיבתי 179 (׳ראם׳) השמידו פיר מנהרה בקרבת חוף ים בדרום העיר עזה. לאחר פיצוץ הפיר זיהו הכוחות מספר רב של מחבלים שנמלטו לתוך מבנה בקו החוף. מטוס קרב של חיל האוויר השמיד את המבנה.

כוחות זרוע הים המשיכו לתקוף מטרות טרור ברצועת עזה, ביניהן מבנים שבהם אותרו מחבלי חמאס וכלי שיט המשמשים את הארגון למטרות טרור. כמו כן ממשיכים כוחות זרוע הים בתקיפות סיוע לכוחות צה"ל המתמרנים ברצועה.

מצורפת סקירה של הלוחמים שאיתרו את המטען במרפאה בשג'עיה: https://bit.ly/4alJZNk

מצורף תיעוד מתקיפות צה"ל: https://bit.ly/3Txp2sS

מצורף תיעוד מפעילות כוחות צה"ל ברצועת עזה: https://bit.ly/48p2oqM

מצורפות תמונות מפעילות כוחות צה"ל ברצועת עזה: https://IDFANC.activetrail.biz/1912202321114854

מצורפות תמונות של אמצעי הלחימה שאותרו בחאן יונס ובשג'עייה: https://IDFANC.activetrail.biz/ANC191220236521

