## Message 9951

דובר צה"ל:

צה"ל ושב"כ חיסלו מחבלים מרכזיים של ארגון הטרור חמאס בימים האחרונים

בפעילות משותפת של צה"ל ושב"כ שלשום (ה'), מטוסי קרב של חיל האוויר בהכוונה מודיעינית של אמ"ן ושב"כ תקפו במרחב נוציראת וחיסלו את המחבל מנצור עאדל מנצור קשלאן, אשר היה מעורב בקידום פעולות טרור והכוונות פיגועים של ארגון הטרור חמאס בשטח ישראל ובייחוד במרחבי יהודה ושומרון. 
המחבל עאדל מנצור קידם וביצע פעילויות טרור וכן עסק בתיאום ובשיתוף פעולה עם ארגוני טרור ברצועת עזה ובמדינות נוספות.

בפעילות משותפת נוספת שארעה במהלך השבוע, כלי טיס של חיל האוויר תקפו במחנות המרכז וחיסלו את המחבל וליד עבד אבו דלאל, פעיל בזרוע הצבאית אשר במקביל משמש כראש מנהלת הטכנולוגיה במנגנון ביטחון הפנים של ארגון הטרור חמאס.  
מנגנון ביטחון הפנים של הארגון ומנהלת הטכנולוגיה אותה הוביל המחבל, פוגעים בחופש הפעולה של צה"ל ברצועה וכן מהווים חלק מרכזי בניסיונות לסיכול ריגול שארגון הטרור חמאס מבצע.

כמו כן, אתמול (ו') חיל האוויר בהכוונת מודיעין אווירי מדויק, תקף וחיסל באזור נוציראת את המחבל טארק דרויש ששימש כגורם מרכזי במערך האווירי של גדוד נוציראת בחמאס.
דרויש לקח חלק בתכנון והוצאה לפועל של מתווי טרור נגד ישראל.
חיסולו הושלם על רקע פעולות טרור שביצע ארגון הטרור בחודש האחרון, בינהם ניסיונות לפגיעה בחופש הפעולה האווירי של צה״ל.

מצורף תיעוד מחיסול המחבל טארק דרויש: https://bit.ly/3wXoVha

