## Message 9954

דובר צה"ל:

צה"ל תקף מבנה של אגודת אלנור באזור דארג׳ תפאח: נמשכת פעילות הכוחות בדרום ובמרכז הרצועה

כוחות אוגדה 162 ממשיכים בלחימה ממוקדת על בסיס מידע מודיעיני מדויק במרחב רפיח.
צוותי הקרב של חטיבות הקומנדו, ביסל"ח, גבעתי והנח"ל איתרו אמצעי לחימה רבים במרחב, בינהם פירים תת קרקעיים, רקטות מוכנות לשיגור, מטעני נפץ, רובים מסוג קלאצ'ניקוב וציוד צבאי נוסף.

אוגדה 99 ממשיכה לפעול במרכז הרצועה. כוחות האוגדה השמידו מספר תשתיות טרור אשר אותרו במרחב והיוו איום על כוחותינו. 
בתום סריקות שערכו לוחמי צוות הקרב של חטיבת 679, אותר מחסן אמצעי לחימה ובו עשרות רכיבי רקטות.
בפעילות נוספת, הלוחמים בשיתוף כוחות חיל האוויר סגרו מעגל על חוליית מחבלים שביצעה ירי RPG לעברם וחיסלו אותה. 

שלשום, כלי טיס של חיל האוויר תקף מבנה של אגודת אלנור באזור דארג׳ תפאח.
אגודה זו מוכרת כארגון טרור, על רקע העברת כספים שמבצעת לחמאס. 
במסגרת פעילות האגודה הועברו מיליוני דולרים אשר שומשו לפעולות טרור באזור יהודה ושומרון, תוך מימון מחבלי חמאס.
בנוסף, האגודה קולטת כספים מתנועות טרור ומבצעת העברות למשפחות פעילי חמאס שחוסלו או מוחזקים בבתי כלא בישראל.

במהלך השבוע, מטוסי קרב תקפו באזור חאן יונס וחיסלו את המחבל סלאמה ברכה.
ברכה שימש כפעיל חמאס בגדוד מזרח חאן יונס ובמקביל כראש מחלקת הכספים במשטרת חמאס.

מצורפות תמונות מפעילות כוחות צה״ל ברצועה: https://IDFANC.activetrail.biz/ANC01062024676862345

מצורף תיעוד מחיסול המחבל סלאמה ברכה בחאן יונס: https://bit.ly/4bX7OLg

