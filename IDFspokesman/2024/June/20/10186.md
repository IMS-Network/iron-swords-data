## Message 10186

דובר צה"ל:

צה"ל ושב"כ חיסלו את אחד ממובילי מתווה הצליפה של חמאס בבית חאנון וממפקדי כוח הנח׳בה שלקח חלק ב-7 באוקטובר; נמשכת פעילות אוגדות 99 ו-162 במרכז ובדרום הרצועה

כלי טיס של חיל האוויר, בהובלת אוגדת עזה, אמ״ן ושב״כ, תקף וחיסל במרחב בית חאנון את המחבל אחמד חסן סלמי אלסוארכה מארגון הטרור חמאס. אלסוארכה שימש כמפקד בחוליה בכוח הנח׳בה ופשט ליישובי העוטף ב-7 באוקטובר. 
בנוסף, המחבל הוביל והכווין את מתווה הצליפה במרחב בית חאנון ולקח חלק בפעולות טרור נגד כוחות צה״ל.

לאחר מעקב ממושך, אלסוארכה זוהה על ידי לוחמי יחידת האיסוף 414 וחוסל במרחב בית חאנון. טרם התקיפה נעשו פעולות כדי למנוע פגיעה באזרחים, לא נפגעו אזרחים.

כוחות אוגדה 99, ממשיכים לפעול במרכז הרצועה, במהלך היממה האחרונה מטוס קרב של חיל האוויר יחד עם חטיבת האש 990, סגרו מעגל מהיר והשמידו עמדת מרגמה ממנה בוצע ירי לעבר כוחותינו. 
כוחות של היחידה הרב-מימדית ביצעו ירי של "עוקץ פלדה" אל עבר שני מחבלים שהיוו איום על הכוח. 

כוחות אוגדה 162 ממשיכים לפעול במרחב רפיח. במהלך היממה האחרונה כוחות האוגדה חיסלו מספר מחבלים בהתקלויות פנים אל מול פנים.
בנוסף, הלוחמים ביצעו מספר פשיטות ממוקדות במרחבים בהם מצאו משגרי רקטות.

מצורף תיעוד מחיסול המחבל אחמד חסן סלמי אלסוארכה: https://bit.ly/3VQyGHu

מצורף תיעוד מפעילות כוחות צה"ל ברצועה: https://bit.ly/3VzJgRY

