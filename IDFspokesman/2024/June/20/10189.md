## Message 10189

דובר צה"ל:

צה"ל חיסל את מפקד המבצעים של גזרת ג'ויא בארגון הטרור חיזבאללה

היום (ה׳) כלי טיס של חיל האוויר תקף וחיסל את המחבל פצ׳ל אבראהים, שימש כמפקד המבצעים בגזרת ג׳ויא של ארגון הטרור חיזבאללה, במרחב דיר כיפא שבדרום לבנון.

בתפקידו היה אחראי על תכנון והוצאה לפועל של מתווי טרור לעבר שטח ישראל. במקביל עסק בפיקוד על הכוחות הרגליים במרחב ג׳ויא. במהלך החודשים האחרונים קידם את התבססות חיזבאללה בדרום לבנון, תוך ניסיונות לשיפור הלחימה הקרקעית של הארגון.

במקביל, מטוסי קרב של חיל האוויר תקפו במרחב ריחן משגר טילי קרקע-אוויר ממערך ההגנה האווירית של חיזבאללה, שהיווה איום על כלי טיס של צה״ל אשר פועלים בשמיי לבנון. 

חיל האוויר ימשיך לפעול למימוש משימות צה״ל במרחב האווירי בלבנון, תוך הרחבת חופש הפעולה במרחב האווירי.

