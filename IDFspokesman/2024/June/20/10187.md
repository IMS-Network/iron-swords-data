## Message 10187

דובר צה"ל:

כוחות צה״ל, שב״כ ומג״ב השלימו הלילה מבצע רחב בכפר צוריף, בו החרימו אמצעי לחימה ועצרו מבוקשים; שני מבוקשים נעצרו הבוקר בג׳נין שבמנשה

במהלך הלילה כוחות צה"ל שב"כ ומג"ב עצרו תשעה מבוקשים.
במבצע חטיבתי רחב שנערך בצוריף שבחטיבת עציון הכוחות תחקרו עשרות חשודים, החרימו אמצעי לחימה, עצרו שני מבוקשים והחרימו כ-50 רכבים בלתי חוקיים לשימוש.

כוחות מג״ב בהכוונת מידע מודיעיני של צה״ל ושב״כ, איתרו הבוקר חמישה נשקים בדירה שעל פי מידע מודעיני שימשה כדירת מסתור עבור מבוקשים.
בתוך הדירה אותר רובה מסוג M-16 לצד רובה קלאצ׳ניקוב ושלושה רובי ציידים.
במקביל, הלוחמים פעלו במהלך הבוקר בג'נין שבגזרת החטיבה, עצרו שני מבוקשים וכן החרימו שני אקדחים.

כמו כן, הכוחות השלימו הלילה מבצע בבית סירא שבחטיבת בנימין, במסגרתו הכוחות עצרו ארבעה מבוקשים וכן תחקרו חשודים נוספים. 
בכפר עקב שבגזרת החטיבה נעצר מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורפות תמונות של אמצעי הלחימה שהוחרמו במהלך הלילה: https://IDFANC.activetrail.biz/ANC20062024429080740

מצורפות תמונות מפעילות הכוחות במהלך הלילה: https://IDFANC.activetrail.biz/ANC20062024829872490

מצורף תיעוד מהמבצע בצוריף: https://bit.ly/3VLCObT

