## Message 9965

דובר צה"ל:

מטוסי קרב תקפו מחסן אמצעי לחימה של חיזבאללה וחיסלו מחבל ששהה בו; הותקף מבנה צבאי של הארגון במרחב ממנו בוצעו הבוקר שיגורים למרגליות

חטיבת האש של אוגדה 91 בשיתוף חיל האוויר זיהתה היום (א') באמצעות כלי טיס מחבל נכנס למחסן אמצעי לחימה של ארגון הטרור חיזבאללה במרחב מיס אל ג׳בל שבדרום לבנון. זמן קצר לאחר מכן, מטוסי קרב תקפו את מחסן האמל״ח בו שהה המחבל. 
לאחר התקיפה, זוהו פיצוצי משנה המעידים על הימצאות אמצעי לחימה רבים במחסן.

מוקדם יותר היום, זוהו מספר שיגורים שחצו משטח לבנון למרחב מרגליות, לוחמי ההגנה האווירית יירטו בהצלחה את כלל השיגורים. 
בסגירת מעגל, מטוסי קרב תקפו מבנה צבאי של חיזבאללה במרחב הכפר חולא ממנו בוצעו השיגורים למרגליות. 

בהמשך להתרעות שהופעלו בצפון הארץ על חדירת כלי טיס עוין וירי רקטות וטילים, שוגר מיירט לעבר מטרה שנחשדה כמטרה אווירית חשודה, האירוע הסתיים ונמצא כעת בבדיקה.
התרעות על ירי רקטות וטילים בנהריה הופעלו כתוצאה משיגור המיירט ומחשש לנפילת שברי יירוט.

כמו כן, זוהו כחמישה עשר שיגורים לעבר מרחב קצרין שנפלו בשטחים פתוחים, אין נפגעים. פרצו שריפות במספר מוקדים במרחב, כוחות כבאות והצלה פועלים כעת על מנת לכבות את השריפות.

מצורף תיעוד מהתקיפות:  https://bit.ly/4bHOjqu

