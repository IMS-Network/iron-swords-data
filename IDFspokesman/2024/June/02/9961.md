## Message 9961

דובר צה״ל:

כוחות צה"ל ממשיכים בלחימה ברצועת עזה; הושמד אתר שיגור במרחב רפיח דקות לאחר שזוהו ממנו שיגורים אל עבר הכוחות

כוחות אוגדה 162 ממשיכים בלחימה במרחב רפיח, במהלכה הלוחמים איתרו אמצעי לחימה רבים וחיסלו מחבלים חמושים במרחב.
בסגירת מעגל של כוחות חטיבת הנח"ל בשיתוף עם חיל האוויר השמידו אתר שיגור מספר דקות לאחר שזוהו ממנו שיגורים אל עבר הכוחות. באירוע לא היו נפגעים לכוחותינו.

כוחות אוגדה 99 ממשיכים לפעול במרכז הרצועה, במהלך היממה האחרונה לוחמי חטיבה 2 בשיתוף חיל האוויר תקפו מחבלים שהיוו איום על הכוחות, ובפעילות של לוחמי היחידה הרב מימדית, הכוחות בשיתוף חיל האוויר תקפו חוליית מחבלים ששהו במבנה צבאי ואיימו על הכוחות המתמרנים במרחב. 

במהלך היממה האחרונה, מטוסי קרב של חיל האוויר תקפו למעלה מ-30 מטרות טרור, ביניהן תשתיות צבאיות, מחסני אמל"ח וחוליות מחבלים חמושים שהיוו איום על כוחות בשטח.

מצורפות תמונות מפעילות כוחות צה״ל ברצועה: https://idfanc.activetrail.biz/ANC0206202474849

מצורף תיעוד מתקיפות צה"ל ברצועה: https://bit.ly/4aIL2G8

מצורף תיעוד מפעילות כוחות צה"ל ברצועה: https://bit.ly/4b0wPVf

