## Message 9962

דובר צה"ל:

כוחות צה"ל, שב"כ ומג"ב ממשיכים בפעילות התקפית לסיכול טרור בחטיבת מנשה ובהגנה על מרחב התפר; הכוחות עצרו הלילה מחבלים שהשליכו בקבוק תבערה לעבר רכב צבאי בחטיבת עציון

כוחות צה"ל שב"כ ומג"ב פעלו הלילה למעצר שישה מבוקשים ברחבי יהודה ושומרון. 

בחטיבת מנשה פלוגת לוחמים נוספת תגברה את מרחב התפר ולוחמי סיירת חרוב עצרו שני מבוקשים בפעילות בכפר ג׳בע במהלך הלילה.

שני מחבלים השליכו בקבוק תבערה לעבר רכב צבאי במרחב חטיבת עציון במהלך הלילה ובסגירת מעגל מהירה הכוחות עצרו את החשודים.

בדהרייה שבחטיבת יהודה ובמאדמא שבשומרון עצרו הלוחמים שני מבוקשים שהסיתו לביצוע פעולות טרור. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.  

עד כה נעצרו מתחילת המלחמה כ-4,000 מבוקשים ברחבי אוגדת יהודה ושומרון ובחטיבת הבקעה והעמקים, כ-1,700 מהם משויכים לארגון הטרור חמאס.

מצורף תיעוד מפעילות הכוחות במרחב קו התפר בחטיבת מנשה בסוף השבוע: https://bit.ly/4c3nbSE

מצורף תיעוד מפעילות כוחות צה"ל ברחבי יהודה ושומרון: https://bit.ly/4aKCcY8

מצורפות תמונות מפעילות הכוחות במרחב קו התפר בחטיבת מנשה: https://IDFANC.activetrail.biz/ANC02052024670864506597

מצורפות תמונות מפעילות הכוחות ברחבי יהודה ושומרון: https://IDFANC.activetrail.biz/ANC02062024483963895

