## Message 10006

דובר צה"ל:

מבצעים בארבע חטיבות מרחביות במקביל; לוחמי צה"ל, שב"כ ומג"ב עצרו הלילה 18 מבוקשים ברחבי יהודה ושומרון והחרימו אמצעי לחימה וחומרי הסתה של חמאס

במהלך הלילה הכוחות פעלו במבצעים בארבע חטיבות מרחביות באיו״ש, ממנשה בצפון עד יהודה בדרום, בהם עצרו 18 מבוקשים והחרימו אמצעי לחימה, ציוד צבאי וחומרי הסתה רבים, בין היתר של ארגון הטרור חמאס.

במבצע חטיבתי בבית אומר שבעציון הלוחמים עצרו שישה מבוקשים, במהלך הפעילות הוחרם אקדח לצד חומרי הסתה של חמאס וכן הושמד מטען שאותר במרחב.

במבצע חטיבתי בכפר מאלכ שבחטיבת בנימין הכוחות תיחקרו עשרות חשודים, עצרו שני מבוקשים ואיתרו אמצעי לחימה.
בכפרים אל מועייר ותורמוסעיא שבגזרת החטיבה עצרו הלוחמים חמישה מבוקשים נוספים.

במבצע גדודי בכפר דאן שבחטיבת מנשה הלוחמים עצרו מבוקש סרקו אחר אמצעי לחימה, תחקרו חשודים וחשפו צירים שהוטמנו מתחתם מטענים. במבצע גדודי נוסף באל פאוור שביהודה תוחקרו חשודים רבים. בקדם שבחטיבת שומרון וביריחו שבחטיבת הבקעה והעמקים הכוחות עצרו ארבעה מבוקשים.

המבוקשים שנעצרו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורף סינק של מגד 910 סא״ל (במיל׳) שלמה אוחיון: https://bit.ly/3RcZuPE

מצורפות תמונות מפעילות הכוחות: https://idfanc.activetrail.biz/ANC050620244503

מצורף תיעוד בנושא: https://bit.ly/4aQPL8K

מצורפות תמונות של אמצעי הלחימה שהוחרמו: https://idfanc.activetrail.biz/ANC05062024768

