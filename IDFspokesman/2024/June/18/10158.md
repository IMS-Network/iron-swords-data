## Message 10158

דובר צה"ל:

כוחות אוגדה 99 ממשיכים בלחימה במרכז הרצועה במקביל לכוחות אוגדה 162 שפועלים בלחימה במרחב רפיח; הכוחות חיסלו מספר חוליות מחבלים ואיתרו אמצעי לחימה רבים

כוחות אוגדה 162 ממשיכים בלחימה במרחב רפיח. צוות הקרב של חטיבת גבעתי חיסלו ביממה האחרונה מספר מחבלים בהתקלויות פנים מול פנים.
באחת ההתקלויות, הכוח זיהה שני מחבלים חמושים במטען, כלי טיס תקף וחיסל את המחבלים.
לוחמי צוות הקרב של חטיבה 401 חיסלו מספר מחבלים בהתקלויות ואיתרו במהלך סריקות במרחב אמצעי לחימה בהם רובים מסוג קלאצ'ניקוב, רימונים, ווסטים ועוד. 

כוחות אוגדה 99 ממשיכים לפעול במרכז הרצועה כנגד תשתיות טרור ומחסלים מחבלים בקרבות פנים אל פנים.
מטוס קרב חיסל בהכוונת כוחות האוגדה ראש חוליית צליפה בארגון הגא"פ.
בנוסף, לוחמי צוות הקרב של חטיבה 8 זיהו וחיסלו חוליית מחבלים שנעו לעבר הכוחות. 

במהלך היממה האחרונה חיל האוויר המשיך לתקוף עשרות מטרות טרור ברחבי הרצועה. באחת התקיפות מטוסי קרב חיסלו שני מחבלים שהיו מעורבים בירי נ"ט על כוחותינו.
בנוסף, כוחות זרוע הים תקפו מספר מטרות בסיוע לכוחות.

מצורף תיעוד מפעילות הכוחות ברצועת עזה: https://we.tl/t-0qcupKbqLh

מצורפות תמונות מפעילות הכוחות ברצועת עזה: https://IDFANC.activetrail.biz/ANC180620242398462

