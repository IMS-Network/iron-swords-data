## Message 10162

דובר צה"ל:

החרמת אמצעי לחימה וכ-100,000 ש״ח כספי טרור; כוחות צה"ל, שב"כ ומג"ב פעלו הלילה למעצר 14 מבוקשים ברחבי יהודה ושומרון ובחטיבת הבקעה והעמקים

כוחות צה"ל, שב"כ ומג"ב פעלו הלילה למעצר 14 מבוקשים ברחבי יהודה ושומרון ובחטיבת הבקעה והעמקים.

במרחב חרבתא שבחטיבת אפרים, הלוחמים עצרו מבוקש והחרימו נשק מסוג 'M16' וכ-100,000 ש"ח כספי טרור.
במהלך הפעילות, הלוחמים ירו לעבר מחבל שיידה אבנים לעברם, זוהתה פגיעה.
במרחבים כפר נעמה, דיר נזאם, ובצפא שבחטיבת אפרים , הכוחות עצרו חמישה מבוקשים נוספים.

במהלך מבצע גדודי במרחב קוצרה שבחטיבת שומרון, הלוחמים עצרו מבוקש, תחקרו חשודים רבים והשמידו ארבעה מטעני צינור שאותרו במרחב.
במרחב שכם הכוחות החרימו רובה 'קרלו', חומרים להכנת מטענים והושמד מטען שאותר במרחב. במהלך הפעילות לוחם צה"ל נפצע באורח בינוני כתוצאה מתאונה מבצעית, ופונה לקבלת טיפול רפואי בבית חולים, משפחתו עודכנה.

ביריחו שבחטיבת הבקעה והעמקים, הלוחמים עצרו מבוקש שעסק בייצור מטענים.

בדיר צמת ובאדנא שבחטיבת יהודה, הכוחות עצרו שלושה מבוקשים והחרימו אמצעי לחימה וחומרי הסתה לטרור.

במרחבים סינג'יל ובידו שבחטיבת בנימין נעצרו שני מבוקשים, לצד מבוקש נוסף שנעצר במרחב חוסאן שבחטיבת עציון.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורפות תמונות מפעילות הכוחות ברחבי יהודה ושומרון: https://idfanc.activetrail.biz/ANC16082024587384

מצורפת תמונה מתוך אמצעי הלחימה שהוחרמו: https://idfanc.activetrail.biz/ANC180620248474

