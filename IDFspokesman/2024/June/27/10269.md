## Message 10269

דובר צה״ל:  

מפקד אוגדת איו״ש לראשי רשויות ביהודה ושומרון: "האזרחים, התושבים בגזרה ותחושת הביטחון היא נר לרגלינו"

מפקד אוגדת איו״ש, תת-אלוף יקי דולף נפגש היום (ה׳) עם ראשי הרשויות והמועצות ביהודה ושומרון.
במסגרת הפגישה הוצגו עיקרי הערכת המצב המבצעית והתקיים שיח פתוח עם ראשי הרשויות והמועצות.

מפקד האוגדה ציין את המאמצים הקיימים באוגדה לסיכול טרור, ביניהם הפעילות ההתקפית מול התארגנויות הטרור, הגברת התקיפות מהאוויר, ההגנה על קו התפר, וחיזוק מרכיבי ההגנה ביישובים ובעורף. 

מדברי מפקד אוגדת איו״ש, תת-אלוף יקי דולף: "האירוע בג׳נין הוא אירוע מורכב, קשה. תנחומיי למשפחה כמדינה וכעם. במאמץ ההתקפי שנגעתי פה, הדבר הכי נכון לומר זה שאין ערי מקלט למחבלים באיו״ש. אנחנו פועלים בכל מקום, בכל שעה. רצף וקצב של מבצעים שאני לא זוכר כמותו באיו״ש. יש הישגים מאוד מרשימים של הכוחות בשטח. אני חושב שבסוף האזרחים, התושבים, השקט בגזרה וכולי, הביטחון, תחושת הביטחון היא נר לרגלינו". 

מצורף סרטון בנושא:
https://bit.ly/3L4wWVc

מצורפות תמונות בנושא:
https://IDFANC.activetrail.biz/ANC270624951

מצורף סרטון מפעילות כוחות צה"ל בג׳נין: 
https://bit.ly/4eyK6XQ

