## Message 10286

דובר צה"ל:

אוגדה 98 ממשיכה בהתקפה על יעדי טרור בשג׳עייה; מחבלים רבים חוסלו ברחבי הרצועה מהאוויר ומהקרקע

כוחות אוגדה 98 ממשיכים בהתקפה על יעדי טרור במרחב שג׳עייה ונלחמים מעל ומתחת לקרקע במקביל. 
ביממה האחרונה צוותי הקרב החטיבתיים 7 והצנחנים חיסלו מחבלים רבים בהיתקלויות, ואיתרו מחסן אמצעי לחימה במתחם בית ספר במרחב. 

כחלק מפעילות אוגדה 98, כלי טיס של חיל האוויר תקפו במרחב מטרות טרור וחוליות מחבלים חמושות, בהן חוליית מחבלים שהייתה בדרכה לבצע ירי לעבר כוחותינו וחוסלה בטרם ביצעה ירי. 

ברפיח, צוותי הקרב של חטיבות הנח"ל וגבעתי בפיקוד אוגדה 162 חיסלו ביממה האחרונה מספר מחבלים במרחב, והשמידו בשיתוף חיל האוויר תשתיות טרור רבות, בהן פירי מנהרות. 

במרכז הרצועה, כוחות אוגדה 99 חיסלו מספר מחבלים בירי מקלעים ובהכוונת תקיפות כלי טיס של חיל האוויר.
כחלק מפעילות הכוחות במרחב, כלי טיס של חיל האוויר תקפו מספר עמדות נ״ט מהן בוצעו שיגורים במהלך המלחמה לעבר הכוחות במרכז הרצועה. 

אמש (ו׳), זוהו שני שיגורים שחצו מצפון רצועת עזה למרחב שדרות. לוחמי ההגנה האווירית יירטו בהצלחה שיגור אחד, שיגור נוסף נפל בשטח פתוח, לא היו נפגעים. 
זמן קצר לאחר מכן, כלי טיס תקף בהובלת אוגדת עזה וחיל האוויר פיר תת קרקעי סמוך לעמדה ממנה בוצעו השיגורים, וכוחות האוגדה תקפו בארטילריה את מקור הירי.

מצורף תיעוד מתקיפות צה״ל ברצועת עזה: https://bit.ly/4eK7Hoz

מצורפות תמונות מפעילות הכוחות ברצועת עזה: https://IDFANC.activetrail.biz/ANC29062024769625454

