## Message 10154

דובר צה"ל:

צה"ל חיסל את מחמד מצטפא איוב, פעיל מרכזי ביחידת הרקטות והטילים של יחידת ׳נאצר׳ בארגון הטרור חיזבאללה

כלי טיס של חיל האוויר תקף וחיסל את המחבל מחמד מצטפא איוב, פעיל מרכזי ביחידת הרקטות והטילים של יחידת ׳נאצר׳ של ארגון הטרור חיזבאללה במרחב סלעא, בדרום לבנון. 

במהלך החודשים האחרונים היה מעורב בקידום מתווי ירי רקטות לעבר אזרחי מדינת ישראל, ועסק בקידום ותכנון מתווי טרור מדרום לבנון לעבר שטח מדינת ישראל.

חיסולו מהווה חלק מפעילות צה"ל וכוחות הביטחון לפגיעה בהתעצמות ארגון הטרור חיזבאללה בנשק ואמצעי לחימה המיועדים לפגוע בעורף הישראלי.

בנוסף, מטוסי קרב של חיל האוויר תקפו תשתית טרור ומבנה צבאי של ארגון הטרור חיזבאללה במרחב מיס אל ג׳בל בדרום לבנון.

מצורף תיעוד מהתקיפה: https://we.tl/t-Yqjfg7TfTw

מצורף תיעוד מהחיסול: https://we.tl/t-9m34kcXZ3S

