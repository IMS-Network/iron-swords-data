## Message 10152

דובר צה"ל:

נמשכת פעילות אוגדות 99 ו-162 במרכז ובדרום הרצועה: הכוחות מחסלים מחבלים ומשמידים תשתיות טרור ברחבי הרצועה

אוגדה 162 ממשיכה בפעילות ממוקדת ועל בסיס מידע מודיעיני במרחב רפיח.
כוחות מצוותי הקרב של חטיבות נח״ל וגבעתי איתרו אמצעי לחימה והשמידו מספר מבנים ממולכדים אשר היוו איום על הכוחות.

בפעילות לוחמי צוות הקרב של חטיבת 401 בשכונת תל סולטאן, הכוחות סגרו מעגלים על מחבלים אשר היוו עליהם איום ונלחמו פנים אל פנים בסיוע רחפנים.
במרחב הושמד מחסן אמצעי לחימה אשר ממנו בוצע ירי נ"ט לעבר הכוחות, ללא נפגעים ונמצאו רימונים, מטענים, ציוד צבאי ואמצעי חבלה נוספים. 

לוחמי אוגדה 99 ממשיכים לפעול במרכז הרצועה. במהלך היממה האחרונה הכוחות חיסלו מחבלים חמושים במהלך קרבות שנוהלו מטווח קצר. בנוסף, הושמדו מספר מבנים צבאיים במרחב אשר שומשו לצרכי טרור והיוו איום על הלוחמים.

מצורפות תמונות מפעילות הכוחות ברצועה: https://IDFANC.activetrail.biz/ANC170620240248209850924

