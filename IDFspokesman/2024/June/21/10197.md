## Message 10197

דובר צה"ל:

צה"ל השמיד אתר שיגור מוכן שהוצב על ידי ארגון הטרור גא"פ במחסה במרחב ההומניטרי בחאן יונס; כוחות אוגדה 162 ממשיכים בלחימה במרחב רפיח במקביל לכוחות אוגדה 99 שממשיכים בלחימה במרכז הרצועה

אמש (ה׳) כלי טיס של חיל האוויר תקפו והשמידו אתר שיגור מוכן שהוצב על ידי ארגון הטרור גא״פ במחסה במרחב ההומניטרי בחאן יונס. טרם התקיפה, ננקטו מאמצים רבים לצמצום הסיכון לפגיעה בבלתי מעורבים.
ארגוני הטרור ממשיכים להציב אמצעי לחימה ותשתיות טרור בלב אוכלוסיה אזרחית, תוך סיכונה ושימוש בה כמגן אנושי.

במהלך השבוע צה"ל חיסל, באמצעות כלי טיס של חיל האוויר את המחבל מחמד אבו טה, מטיס רחפנים במערך האווירי של ארגון הטרור חמאס. במהלך המלחמה ביצע פעולות רבות שכוונו לפגיעה בכוחות צה"ל.

כוחות אוגדה 162 ממשיכים בלחימה במרחב רפיח וממשיכים לחסל מחבלים בהתקלויות פנים מול פנים.
ביממה האחרונה צוות הקרב של חטיבת גבעתי איתרו במהלך פשיטות ממוקדות במרחב מספר פירים. כוחות צוות הקרב של חטיבת הנח״ל איתרו מבנה ממנו זוהו שיגורי נ״ט, הכוחות הכווינו כלי טיס שתקף והשמיד את המבנה.

במהלך היממה האחרונה, כוחות אוגדה 99 משמיכים לפעול במרכז רצועת עזה.
במהלך פעילות לוחמי היחידה הרב מימדית, זוהו מספר מחבלים בקרבת הכוחות, הלוחמים תקפו וחיסלו את המחבלים באמצעות רחפן.

מצורף תיעוד מפעילות כוחות צה"ל ברצועת עזה: https://bit.ly/4cftgvB

מצורף תיעוד מתקיפות צה"ל ברצועת עזה: https://bit.ly/4c7a8ji

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC21062024324234

