## Message 10093

דובר צה"ל:

כוחות אוגדה 162 ממשיכים להילחם במרחב רפיח; חוסלו מספר מחבלים בהיתקלויות ובתקיפות כלי טיס במרכז ובדרום רצועת עזה

לוחמי אוגדה 162 ממשיכים לפעול במרחב רפיח. במהלך היממה האחרונה, לוחמי חטיבת גבעתי חיסלו חוליות מחבלים חמושים בהתקלויות פנים אל פנים ולוחמי חטיבת הנח"ל איתרו והשמידו מספר מבנים ממולכדים במרחב לצד אמצעי לחימה.
כמו כן, כוחות צק"ח 401 חיסלו מספר מחבלים חמושים ואיתרו במרחב מחסניות, וסטים וציוד צבאי נוסף.

כוחות אוגדה 99 ממשיכים לפעול במרכז הרצועה. כחלק מתקיפות שבוצעו במרחב, מטוסי קרב של חיל האוויר בשיתוף האוגדה תקפו חוליית מחבלים חמושים מארגון הטרור חמאס לצד מחסן אמצעי לחימה.

במהלך היממה האחרונה, כלי טיס ומטוסי קרב של חיל האוויר תקפו והשמידו יותר מ-30 מטרות טרור ברחבי הרצועה.  
בין המטרות שהותקפו, מבנים צבאיים, חוליות מחבלים חמושות, משגרי רקטות, פירי מנהרות ותשתיות טרור נוספות.

מצורף תיעוד מתקיפות צה"ל ברצועת עזה:  https://bit.ly/3RnaREN

מצורפות תמונות מפעילות הכוחות ברצועת עזה: https://IDFANC.activetrail.biz/ANC12062024756087326

