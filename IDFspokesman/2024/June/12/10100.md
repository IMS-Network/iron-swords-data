## Message 10100

דובר צה״ל:

בעקבות התייעצות שנערכה בין שר הביטחון והרמטכ״ל, ולאחר בחינה שביצע ר׳ אכ״א, הודיעו היום (ד׳), 12 ביוני 2024, ו׳ בסיוון תשפ״ד, נציגי צה״ל למשפחתו של אלירן ז״ל כי הוא יוכר כחלל צה״ל ויובא לקבורה צבאית.

מתחקיר המפקדים עלה כי המפגש של אלירן ז״ל, מפקד הפלוגה וחייל נוסף, אשר התקיים ביום מותו, היה מפגש הכנה לקראת תעסוקה מבצעית אותה הם היו אמורים לבצע בימים הקרובים ולא מפגש חברתי כפי שתואר בבירור הראשוני שנערך ביום האירוע.  

עוד נמצא כי פגישה זו נעשתה כחלק מתפקידו הצבאי ומצריכה הזנת יום מילואים פעיל.

צה״ל משתתף בצערה של משפחת מזרחי וימשיך ללוותה.

