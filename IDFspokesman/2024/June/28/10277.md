## Message 10277

דובר צה״ל: 

סגן הרמטכ״ל, אלוף אמיר ברעם, קיים השבוע ביקור מקצועי באירוח עמיתיו מצבא ארה״ב ונפגש עם מפקדים בכירים בסנטקום (פיקוד המרכז), נורת׳קום (פיקוד הצפון), חיל הים, המטו״ם ומשרד ההגנה לטובת חיזוק שיתוף הפעולה הפורה בין הצבאות ואופן ההיערכות לאתגרים המתהווים.

במהלך ביקורו, סגן הרמטכ״ל קיים שיח אסטרטגי עם בכירי צבא ארה״ב והפנטגון על תכניות המלחמה בדרום ובצפון, ההיערכות אל מול איראן וזרועותיה והאינטרסים המשותפים של צה״ל וצבא ארה״ב במזרח התיכון. 

במקביל, סגן הרמטכ״ל דן עם מקביליו על אופן האצת קצב אספקת החימושים הנדרשים לצה״ל וסוכמו המנגנונים המשותפים להאצה ולבקרה.

במסגרת ביקורו, סגן הרמטכ״ל העניק את אות הרמטכ״ל לסגן מפקד פיקוד המרכז האמריקאי לשעבר (כיום משמש מפקד פיקוד הצפון האמריקאי) הגנרל גרגורי מ. גיאו (****), כהוקרה על תרומתו הרבה לביטחונה של מדינת ישראל במהלך מלחמת ״חרבות ברזל״.

עוד העניק סגן הרמטכ״ל, תעודת הוקרה מטעם צה״ל למשחתת האמריקאית
 ״USS Carney”, שסיימה הפלגה של 7 חודשים במזרח התיכון במהלכה יירטה עשרות כטב״מים וטילים שנורו מאדמת איראן ושלוחותיה לכיוונה של מדינת ישראל ובכך תרמה רבות למאמץ ההגנה הכולל.

מצורפות תמונות מנאום סגן הרמטכ״ל במהלך הענקת תעודת ההוקרה מטעם צה״ל למשחתת האמריקאית:
https://IDFANC.activetrail.biz/ANC654134

