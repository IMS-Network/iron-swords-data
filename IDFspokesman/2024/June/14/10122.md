## Message 10122

דובר צה"ל:

כוחות אוגדה 162 ממשיכים בפעילות ברפיח וכוחות אוגדה 99 ממשיכים בפעילות במרכז הרצועה; בתקיפות כלי טיס חוסלו מספר מחבלים והושמדו אתרי השיגור מהם בוצעו השיגורים אמש לעוטף עזה

כוחות אוגדה 162 ממשיכים בפעילות במרחב רפיח.
במהלך היממה האחרונה, הכוחות חיסלו מספר מחבלים ואיתרו אמצעי לחימה רבים ופירי מנהרות תת קרקעיות.
לוחמי צוות הקרב של חטיבת הנח"ל איתרו והשמידו מספר מטענים לצד תשתיות טרור ששימשו את ארגון הטרור חמאס.
בנוסף, לוחמי יחידת מגלן איתרו באמצעות רחפן מחבל שנע לעברם במרחב. 
בסגירת מעגל, הכוחות הכווינו כלי טיס של חיל האוויר שתקף את המחבל וחיסל אותו.

במקביל, כוחות אוגדה 99 ממשיכים לפעול במרכז רצועת עזה.
לוחמי חטיבת "אלכסנדרוני" זיהו מספר מחבלים שפעלו במבנה צבאי במרחב זייתון, והכווינו מטוס קרב של חיל האוויר שתקף את המבנה בו שהו המחבלים. 
בנוסף, כלי טיס של חיל האוויר תקף חוליית מחבלים שזוהתה על ידי כוחות חטיבה 8 במרחב.

אמש (ה') זוהו מספר שיגורים שחצו מצפון רצועת עזה לעבר עוטף עזה. לוחמי ההגנה האווירית ירטו חלק מהשיגורים, השאר נפלו בשטחים פתוחים, לא היו נפגעים. 

בסגירת מעגל, בהובלת אוגדת עזה וחיל האוויר, הותקפו והושמדו בירי ארטלירי ובאמצעות כלי טיס אתרי השיגור מהם בוצעו השיגורים לצד מחסן אמצעי לחימה שמוקם במרחב.

מצורפות תמונות מפעילות הכוחות: https://IDFANC.activetrail.biz/ANC14062024786453074856

