## Message 10292

דובר צה"ל:

כוחות צה"ל ממשיכים בפעילות במרחב שג'עייה במקביל ללחימה במרחב רפיח ובמרכז הרצועה; הושמדה עמדת שיגור מרגמות שמוקמה בתוך פיר ברפיח

במרחב שג׳עייה, כוחות אוגדה 98 תקפו עשרות תשתיות טרור במרחב באמצעות כלי טיס של חיל האוויר.
ביממה האחרונה, לוחמי האוגדה איתרו אמצעי לחימה, פשטו על מתחמי לחימה ממולכדים וחיסלו מספר מחבלים.

כוחות אוגדה 162 ממשיכים בפעילות במרחב רפיח, במהלך היממה האחרונה חיסלו מספר מחבלים בהיתקלויות שונות והשמידו פירים במרחב.

כוחות אוגדה 99 ממשיכים בלחימה במרכז הרצועה, מבצעים פשיטות ומשמידים תשתיות טרור במרחב.

צה"ל תקף והשמיד אתמול (ש'), עמדת שיגור מרגמות שמוקמה בתוך פיר ברפיח.

מצורף תיעוד מתקיפות צה"ל ברצועת עזה: https://bit.ly/3W6b5Sr

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC30062024238552

