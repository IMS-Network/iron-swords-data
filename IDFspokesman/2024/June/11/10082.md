## Message 10082

דובר צה"ל:

כוחות אוגדה 162 ממשיכים להילחם במרחב רפיח; במהלך היממה האחרונה כלי טיס של חיל האוויר תקפו כ-35 מטרות טרור ברחבי הרצועה

לוחמי אוגדה 162 ממשיכים לפעול ברפיח. במהלך היממה האחרונה לוחמי חטיבת גבעתי חיסלו חוליות מחבלים חמושים בהתקלויות מטווח קצר, לצד איתור אמש"ט במספר פשיטות ממוקדות במרחב.
כלי טיס של חיל האוויר בהכוונת חטיבת האש 215 חיסל צלף של ארגון הטרור חמאס אשר היווה איום על הכוחות בשטח.

כוחות אוגדה 99 ממשיכים לפעול במרכז הרצועה. כחלק מתקיפות שבוצעו במרחב, כלי טיס של חיל האוויר בהכוונת הכוחות תקף חוליית מחבלים שהיוותה איום על הכוחות בשטח.

במהלך היממה האחרונה, כלי טיס ומטוסי קרב של חיל האוויר תקפו והשמידו כ-35 מטרות טרור ברחבי הרצועה.  
בין המטרות שהותקפו, מבנים צבאיים, מחסני אמל״ח, אתרי שיגור, עמדות תצפית, חוליות מחבלים, ותשתיות צבאיות נוספות.

מצורפות תמונות מפעילות כוחות צה״ל ברצועה: https://idfanc.activetrail.biz/ANC1106202493847

