## Message 10090

דובר צה"ל:

לוחמי יחידת דובדבן חיסלו במהלך חילופי אש ארבעה מחבלים חמושים ופגעו בנוספים במרחב ג'נין שבמנשה; הכוחות איתרו נשקים ששימשו את המחבלים

כוחות צה"ל בהכוונה מודיעינית של שב״כ השלימו בשעות האחרונות פעילות לסיכול טרור בכפר דאן בג'נין שבחטיבת מנשה. 

במסגרת הפעילות, לוחמי יחידת דובדבן ביצעו סיר לחץ על מבנה ששימש מחבלים במרחב ובמהלך חילופי האש עם המחבלים, הלוחמים חיסלו ארבעה מחבלים ופגעו בנוספים.
במקביל, מסוק קרב של חיל האוויר תקף במרחב המבנה ששימש את המחבלים. 

בנוסף, הכוחות איתרו במרחב שלושה נשקים מסוג 'M-16', אקדח מספר מחסניות ששימשו את המחבלים ורכב בו מספר מטענים. 

אמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו. 

מצורפת תמונת אמצעי הלחימה שאותרו במרחב: https://IDFANC.activetrail.biz/ANC11062024745697406359

