## Message 10181

דובר צה״ל:

הרמטכ״ל בגבול הצפון: אנחנו מחזיקים יכולות חזקות שהאויב יודע רק מקצת מהן 

הרמטכ״ל, רב-אלוף הרצי הלוי, ביקר היום (ד') בסוללות הגנה אווירית בגבול הצפון. במסגרת הביקור קיים סיור ושיח עם לוחמי ולוחמות ההגנה האווירית, בהשתתפות מפקד חיל האוויר, אלוף תומר בר, מפקד מערך ההגנה האווירית, תת-אלוף גלעד בירן ומפקדי גדודי ׳כיפת ברזל׳. 

מצורף סרטון מדברי הרמטכ״ל: https://bit.ly/3xeNB57

מצורפות תמונות בנושא: https://IDFANC.activetrail.biz/ANC1906240

מצורפים דבריו המלאים של הרמטכ״ל: "אנחנו מעל שמונה חודשים במלחמה ארוכה, ואתם מעל שמונה חודשים בהגנה שהיא הגנה מורכבת. ההגנה הזו נותנת הרבה מאוד ביטחון לאזרחים ולצה"ל, אבל אנחנו לא מסתפקים בזה, יש לנו עוד כוחות רבים בצה"ל שעוסקים בהתקפה על חיזבאללה. וגם היום הרגנו לו כבר כמה פעילים, ואתמול חיזבאללה הוציא סרטון עם יכולת שאנחנו מכירים אותה ואנחנו מכינים ובונים פתרונות להתמודד עם יכולות כאלה ועם יכולות אחרות שבבוא העת תפגשו גם את המימוש שלהם בזמן הצורך. אנחנו כמובן מחזיקים אצלנו יכולות לאין שיעור יותר חזקות, שאני חושב שהאויב יודע רק מקצת מהיכולות שאנחנו מחזיקים, ויפגוש אותם כשצריך בזמן הנכון. ותראו המבחן שלנו הוא לראות שאנחנו היום מגנים, מחר מנצחים, מחרתיים מחזירים את התושבים חזרה למציאות הרבה יותר בטוחה, ואחר כך גם איתם בונים ומשקמים ועושים את האזור היפה הזה ליותר חזק ממה שהוא היה לפני המלחמה. הערכה רבה מאוד לכם, תמשיכו לעשות עבודה מצוינת. תודה".

https://www.idf.il/209971

