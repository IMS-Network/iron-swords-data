## Message 10180

דובר צה"ל:

שינויים במדיניות ההתגוננות של פיקוד העורף

בתום הערכת מצב של שר הביטחון, יואב גלנט, והרמטכ״ל, רב-אלוף הרצי הלוי, הוחלט כי החל מהיום (ד׳) בשעה 18:00, יבוצע שינוי במדיניות ההתגוננות של פיקוד העורף.

במסגרת השינויים הוחלט כי בחלק ממרחב ההנחיה עוטף עזה ניתן יהיה לקיים פעילויות חינוכיות ללא הגבלות, התקהלויות עד 1,000 אנשים וכן מקומות עבודה ומשק חיוני ללא הגבלה.
זאת, למעט מספר יישובים בהם ימשיכו הגבלות בהתאם למפורט בפעילויות חינוכיות, התקהלויות, מקומות עבודה ומשק חיוני. 

השינוי במדיניות ההתגוננות נועד להקל בהגבלות על העורף בהתאם להערכת המצב המבצעית.
השינוי יאפשר חיזוק במעטפת לחקלאות, כלכלה וחינוך, לצד שמירה על חיי אדם.

מצורפת מדיניות ההתגוננות של פיקוד העורף: https://IDFANC.activetrail.biz/ANC190620242983764521354

יש להמשיך ולעקוב אחר ההנחיות המפורסמות על ידי פיקוד העורף באמצעי ההפצה הרשמיים. ההנחיות המלאות מעודכנות בפורטל החירום הלאומי וביישומון פיקוד העורף.

