## Message 9975

דובר צה"ל:

מפקד פיקוד הצפון לראשי רשויות בצפון: "אני נחוש להמשיך לפעול ביחד איתכם, ביחד עם התושבים להשלמת המשימה - שינוי המצב הביטחוני בצפון. אין לי ספק שהביטחון יחזור"

מפקד פיקוד הצפון, אלוף אורי גורדין, נפגש אתמול (א׳) עם ראשי הרשויות בצפון. 
במסגרת הפגישה התקיים שיח עם ראשי הרשויות, בו סקרו קצין האג״ם וקצין המודיעין של פיקוד הצפון, הוצגו עיקרי הערכת המצב עד כה ותהליכי האצת המוכנות להמשך הלחימה בגזרה.

האלוף הביע הערכה לראשי הרשויות והמועצות, שמפגינים מנהיגות אמיתית ומסירות, פועלים בשיתוף פעולה הדוק עם צה״ל ומהווים חלק בלתי נפרד מהשמירה על הביטחון בגזרה.

מדברי מפקד פיקוד הצפון, אלוף אורי גורדין: "אנחנו במאמץ מבצעי מאוד רחב כדי לאתר את התשתיות של חיזבאללה ולהשמיד אותן. את המשימה הזו אני נחוש לעשות יחד איתכם. זה חלק משמעותי מתחושת הביטחון, אנחנו ננהל את זה ביחד. אני נחוש להמשיך לפעול ביחד איתכם וביחד עם התושבים כדי לחצות את התקופה המאוד מורכבת הזאת - ואין לי ספק שהביטחון יחזור".

מצורפות תמונות בנושא:
https://IDFANC.activetrail.biz/ANC0206241834

