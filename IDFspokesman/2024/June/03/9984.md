## Message 9984

דובר צה״ל:

נציגי צה״ל הודיעו היום (ב׳) למשפחותיהם של חיים פרי, יורם מצגר, עמירם קופר ונדב פופלוול זכרם לברכה, אשר נחטפו באכזריות לשטח רצועת עזה, כי הם אינם בין החיים וגופותיהם מוחזקות בידי ארגון הטרור חמאס. 

ההחלטה לקבוע את מותם התבססה על מידע מודיעיני ואושרה על ידי ועדת מומחים של משרד הבריאות ובשיתוף משטרת ישראל, משרד הדתות והרב הראשי לישראל.
נסיבות מותם בשבי חמאס, נמצאות עדיין בבדיקה על ידי כלל גורמי המקצוע. 

צה״ל פועל במגוון רחב של שיטות במטרה לאסוף מידע אודות החטופות והחטופים שנותרו ברצועת עזה. 
צה״ל ויתר גופי הביטחון ימשיכו ללוות את משפחות החטופים ככל שידרש ועד לחזרתם הביתה.

