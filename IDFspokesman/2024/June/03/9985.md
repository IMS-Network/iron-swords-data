## Message 9985

דובר צה"ל:

כוחות צה״ל משתתפים במאמצי כיבוי השריפות בצפון

בשעות האחרונות מתקיימות באגף המבצעים, פיקוד הצפון ופיקוד העורף הערכות מצב יחד עם כוחות הכיבוי וההצלה (כב״ה) על מנת להקצות אמצעים נוספים, כוחות ויכולות כיבוי למאמץ כיבוי השריפות בצפון.
בשלב זה תוגברו כוחות המילואים, כלים הנדסיים וציוד מכני, כבאיות ומיכליות כיבוי.

לוחמי גדוד הכבאות של פיקוד העורף פועלים בשטח ומסייעים לכוחות הכיבוי. 
הכוחות השיגו שליטה על מוקדי השריפות, ובשלב זה לא נשקפת סכנה לחיי אדם. 
מפקד פיקוד הצפון, אלוף אורי גורדין, מגיע כעת לתחנת כיבוי אש בקרית שמונה.

שישה לוחמי מילואים נפצעו באורח קל כתוצאה משאיפת עשן ופונו לבית החולים, משפחותיהם עודכנו.

