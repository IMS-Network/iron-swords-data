## Message 10105

דובר צה"ל:

כוחות אוגדה 162 ממשיכים בלחימה במרחב רפיח וכוחות אוגדה 99 ממשיכים בלחימה במרכז הרצועה; מטוסי קרב תקפו אתר שיגור ברפיח ובו רקטות מוכנות לשיגור לעבר העוטף

לוחמי אוגדה 162 ממשיכים לפעול במרחב רפיח. ביממה האחרונה הכוחות המשיכו בפשיטות במרחב ואיתרו אמצעי לחימה, לוחמי צוות הקרב של חטיבת גבעתי חיסלו מספר מחבלים בהתקלויות פנים אל פנים.
כוחות של יחידת אגוז זיהו ותקפו באמצעות רחפן מחבל חמוש, ולאחר מכן כלי טיס של חיל האוויר תקף את המבנה בו פעל המחבל.

כוחות אוגדה 99 ממשיכים לפעול במרכז הרצועה וחיסלו ביממה האחרונה מעל לעשרה מחבלים, ביניהם מחבל שהשתתף בפשיטה לעבר יישובי העוטף ב-7.10. 

במהלך היממה האחרונה, כלי טיס ומטוסי קרב של חיל האוויר תקפו והשמידו כ-45 מטרות טרור ברחבי הרצועה.  
בין המטרות שהותקפו, מבנים צבאיים, חוליות מחבלים חמושות, משגרי רקטות, פירי מנהרות ותשתיות טרור נוספות.

אתמול (ד') מטוסי קרב, בשיתוף פיקוד הדרום תקפו במרחב רפיח אתר שיגור ובו רקטות מוכנות לשיגור לעבר מרחב העוטף.

מצורף תיעוד מפעילות כוחות צה"ל ברצועה: https://bit.ly/4c0vSxi

מצורף תיעוד מתקיפות צה"ל ברצועה: https://bit.ly/4eoEWxt

מצורפות תמונות מפעילות כוחות צה"ל ברצועה: https://IDFANC.activetrail.biz/ANC1306202429834

