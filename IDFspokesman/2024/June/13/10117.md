## Message 10117

דובר צה"ל:

בפעם השנייה השבוע, צה״ל, שב״כ ומג״ב השלימו מבצע לסיכול טרור במרחב ג׳נין שבמנשה; לוחמי דובדבן חיסלו שני מחבלים בכירים במרחב ג׳נין

בסיום מבצע בן 13 שעות, לוחמי דובדבן, סיירת חרוב ומג״ב בהכוונה מודיעינית של אמ״ן ושב״כ השלימו מבצע לסיכול טרור במרחב ג׳נין שבמנשה. במהלך המבצע הכוחות עצרו מספר חשודים וניהלו חילופי אש עם חמושים. כוחות הנדסיים חשפו צירים במרחב בהם הוטמנו מטענים לפגיעה בכוחותינו.

לוחמי יחידת דובדבן ביצעו נוהל ״סיר לחץ״ על מבנה בו שהו שני מבוקשים בכירים במרחב ג׳נין. הלוחמים ניהלו חילופי אש עם המבוקשים שכללו ירי של טילי כתף לעבר המבנה, שני המבוקשים חוסלו ונמצאו שני נשקים על גופותיהם.

לוחם צה״ל נפצע באורח קל במהלך חילופי הירי, הלוחם פונה לקבלת טיפול רפואי בבית חולים, משפחתו עודכנה.

המבוקשים ואמצעי הלחימה שהוחרמו הועברו להמשך טיפול כוחות הביטחון.

מצורף תיעוד מפעילות הכוחות במרחב ג'נין: https://bit.ly/4ejNO7E

מצורפות תמונות בנושא: https://idfanc.activetrail.biz/ANC13062024874

