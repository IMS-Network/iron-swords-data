## Message 9996

דובר צה"ל:

פגיעה במחבל שהשליך מטענים, מעצר מבוקשים רבים והחרמת חומרי הסתה של חמאס; לוחמי צה"ל, שב"כ ומג"ב עצרו הלילה 24 מבוקשים ברחבי יהודה ושומרון

הכוחות פעלו הלילה למעצר 24 מבוקשים ברחבי יהודה ושומרון. בפעילות הכוחות בבית דקו שבבנימין נעצרו שלושה מבוקשים ותוחקרו חשודים רבים. בסילוואד, מזרע א-שרקייה ובביר זית שבגזרת החטיבה עצרו הכוחות שישה מבוקשים נוספים.

בקלקיליה שבאפרים עצרו הכוחות שישה מבוקשים ואיתרו והשמידו תיק ובו מטענים, בנוסף למטען בלון גז שאותר והושמד. במהלך הפעילות מחבל השליך מטענים לעבר הלוחמים, שהגיבו באש לעברו, זוהתה פגיעה.

בחוסאן שבעציון נעצרו שני פעילי טרור עממי ובבורקא ובעצירה שמאליה שבשומרון עצרו הכוחות שלושה מבוקשים והחרימו חומרי הסתה של ארגון הטרור חמאס.

בדורא ובכפר רמן שביהודה נעצרו שלושה מבוקשים. בבידיא שבאפרים עצרו הכוחות מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורפות תמונות מפעילות הכוחות: https://IDFANC.activetrail.biz/ANC0406202473264523

מצורף תיעוד בנושא: https://bit.ly/45dyHIW

