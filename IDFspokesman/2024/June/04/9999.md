## Message 9999

דובר צה״ל:
 
בהמשך לדיווחים כי הרמטכ״ל מנע בתחילת המלחמה מבצע לשחרור חטופים בבית החולים שיפאא, מדובר בטענות שקריות וחסרות שחר. 

מדובר ברעיון מבצעי שלא היה בעל היתכנות מבצעית או מודיעינית למימוש, שכן לא היה מידע על הימצאות חטופים בבית החולים. באם היה מידע כזה, אז התוכנית הייתה מתקדמת לכדי מימוש. המבצע כפי שהוצג היה מביא להרג חטופים ולפגיעה בבטחון כוחותינו.

הרמטכ״ל הנחה את הכוחות להמשיך ולהחזיק בתוכנית לפשיטה מהים על בית החולים שיפאא למקרה שיגיע מודיעין שיאפשר את מימוש התוכנית, דבר שלא קרה. 

הטענות כי הרמטכ״ל הסתיר מבצע לשחרור חטופים מהדרג המדיני שקריות ומשוללות כל יסוד.

בכל הזדמנות במהלך המלחמה שהיה מודיעין המאפשר תכנון מבצעי לחילוץ חטופים, הנושא הוצג לפרטי פרטים במאות שעות לרמטכ״ל וכשהיה בשל לכדי ביצוע הוא אושר והוצג לדרג מדיני.

הרמטכ״ל אישר מבצעי חילוץ חטופים תוך לקיחת סיכונים אחראיים, וכאשר התנאים המבצעיים אפשרו זאת.

