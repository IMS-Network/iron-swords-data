## Message 9992

דובר צה"ל:

צה״ל ושב״כ תקפו מהאוויר בצורה מדויקת מחבלי חמאס בבית ספר של אונר״א באל בוריג׳ שבמרכז רצועת עזה; לוחמי חטיבת הנח"ל איתרו טילי RPG ואמצעי לחימה נוספים במרחב רפיח

כלי טיס מאויש מרחוק של חיל האוויר, בהכוונה מודיעינית של אמ"ן ושב"כ תקף במהלך הלילה במרחב אל בוריג' מתחם ששימש את ארגון הטרור חמאס בבית הספר ״אבו אלחלו" של אונר"א, בו שהו מחבלי חמאס.
התקיפה תוכננה ובוצעה בקפידה תוך שימוש בחימוש מדויק והימנעות ככל הניתן מפגיעה בבלתי מעורבים.
המתחם שנתקף שימש את מחבלי ארגון הטרור חמאס לתכנון מתווי טרור רבים כנגד כוחות צה״ל אשר פועלים כעת ברצועה וכנגד העורף הישראלי.

כוחות אוגדה 162 ממשיכים בלחימה במרחב רפיח, ביממה האחרונה איתרו הלוחמים במהלך סריקות פירים משמעותיים ואמצעי לחימה רבים.
לוחמי צוות הקרב של חטיבת הנח"ל איתרו במהלך פשיטה אמצעי לחימה רבים, בניהם טילי RPG, מחסניות, נשק מסוג 'קלאצ'ניקוב' ומטענים נוספים.

אוגדה 99 ממשיכה לפעול במרכז הרצועה. כוחות צוות הקרב של חטיבה 2 השמיד תשתיות טרור ובמהלך פשיטה איתרו אמצעי לחימה וציוד צבאי ששימש את מחבלי חמאס.
לוחמי זרוע הים תקפו מטרות צבאיות שונות כחלק ממאמץ הלחימה של הכוחות הפועלים במרחב.

במהלך היממה האחרונה, כלי טיס ומטוסי קרב של חיל האוויר תקפו והשמידו כ-65 מטרות טרור ברחבי הרצועה. בין המטרות שהותקפו, מבנים צבאיים, אתרי ומחסני אמל"ח, אתרי שיגור, עמדות תצפית, חוליות מחבלים, ותשתיות צבאיות נוספות.

מצורף תיעוד מתקיפת המחבלים במתחם בית הספר של אונר"א: https://bit.ly/3KrXTBF

מצורף תיעוד של פעילות הכוחות ברחבי רצועת עזה: https://bit.ly/3VbwGby

מצורפות תמונות של פעילות הכוחות ברחבי הרצועה: https://idfanc.activetrail.biz/ANC0406202484579385

מצורפות תמונות של אמצעי הלחימה שאותרו על ידי לוחמי חטיבת הנח"ל: https://idfanc.activetrail.biz/ANC0406202439857693

