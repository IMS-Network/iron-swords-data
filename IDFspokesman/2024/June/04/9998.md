## Message 9998

הודעה משותפת לדובר צה״ל ודוברות כבאות והצלה לישראל: 

הרמטכ״ל בצפון: אנחנו מתקרבים לנקודה שבה יהיה צריך לקבל החלטה, צה"ל ערוך ומוכן למעבר למתקפה

הרמטכ״ל, רב-אלוף הרצי הלוי, קיים היום (ג') סיור והערכת מצב עם נציב כבאות והצלה לישראל, רב-טפסר אייל כספי במחנה ׳גיבור׳ שבגבול הצפון, בהשתתפות מפקד אוגדה 91, תת-אלוף שי קלפר, מפקד מחוז צפון בכב״ה, טפסר יאיר אלקיים ומפקדים נוספים. 

בהמשך פגשו את הכוחות שפעלו אמש (ב׳) לכיבוי השריפות בצפון, וציינו את הנחישות והמקצועיות בה פעלו. 

בנוסף, הרמטכ״ל שוחח עם מפקדי חטיבת גולני שנמצאים כעת בגבול הצפון. 

מדברי הרמטכ״ל, רב-אלוף הרצי הלוי: "אנחנו מתקרבים לנקודה שבה יהיה צריך לעשות החלטה, וצה"ל ערוך ומאוד מוכן להחלטה הזו. אנחנו שמונה חודשים, תוקפים כאן וחיזבאללה משלם מחיר מאוד מאוד גבוה, הוא העלה את העוצמות בימים האחרונים ואנחנו ערוכים אחרי תהליך מאוד טוב של אימונים עד רמה של תרגיל מטכ"לי למעבר למתקפה בצפון. הגנה חזקה, מוכנות להתקפה, אנחנו מתקרבים לנקודת החלטה".

מדברי נציב כבאות והצלה לישראל, רב-טפסר אייל כספי: "שיתופי הפעולה המתקיימים בשגרה עם צה״ל מובילים את ההיערכות והמוכנות הנדרשת של שני הגופים, ומיושמת הלכה למעשה גם בתקופת מלחמה תוך מיצוי היתרון היחסי של כל אחד מהמערכים לטובת מדינת ישראל". 

מצורף סרטון מדברי הרמטכ״ל: https://bit.ly/4aLNUC8

מצורף סרטון בנושא: https://bit.ly/3Vh8zbA

מצורפות תמונות בנושא: https://idfanc.activetrail.biz/ANC489694

