## Message 10243

דובר צה"ל:

לוחמי צה"ל, שב"כ ומג״ב פעלו הלילה למעצר 24 מבוקשים, השמידו מטענים והחרימו אמצעי לחימה; אותר מצבור אמל״ח במבנה בבית לחם

לוחמי צה״ל, שב״כ ומג״ב עצרו הלילה 24 מבוקשים ברחבי יהודה ושומרון וחטיבת הבקעה והעמקים.

במהלך הלילה (ג') מספר מחבלים ביצעו ירי לעבר כלי רכב צבאי שפעל במרחב חטיבת מנשה, אין נפגעים, זוהו פגיעות על הרכב הצבאי. המחבלים לא חצו לעבר שטח הארץ, כוחות צה"ל רבים פרוסים וסורקים אחר המחבלים במרחב.

הכוחות פעלו הלילה במבצע חטיבתי בבלאטה שבשכם, עצרו 14 מבוקשים, החרימו אמצעי לחימה והשמידו מטענים במרחב.

בבית לחם שבעציון איתרו הכוחות מצבור אמל"ח שהוסתר במבנה במרחב, ועצרו את החשוד בהסתרה. המצבור כלל חלקי נשקים, עשרות ווסטים ותחמושת רבה. בבית לחם ובתקוע שבעציון נעצרו ארבעה מבוקשים. 
בטמון שבחטיבת הבקעה והעמקים נעצרו שלושה מבוקשים שמסיתים לטרור וזוהתה פגיעה במחבל חמוש בנשק.

ברמאללה בבנימין עצרו הכוחות מבוקש נוסף ובמהלך הפעילות התפתחה הפרת סדר אלימה בה חשודים יידו אבנים על הכוחות, שהגיבו באמצעים לפיזור הפגנות, זוהתה פגיעה. בביתוניא ובבית דקו שבגזרת החטיבה נעצרו שני מבוקשים נוספים והוחרמו כספי טרור. 
בנוסף, בקלקס שביהודה אותרו והוחרמו שני רובי שוטגאן ותחמושת.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורף תיעוד ממצלמות גוף במבצע בשכם: https://bit.ly/3zigPAE

מצורפות תמונות מפעילות הכוחות: https://IDFANC.activetrail.biz/ANC2506202429351324

