## Message 10239

דובר צה"ל:

צה"ל תקף מבנה באוניברסיטה האיסלאמית בו שהו מחבלים של ארגון הטרור חמאס וממנו ביצעו פעולות טרור נגד כוחותינו

אמש (ב׳) מטוס קרב של חיל האוויר, בהכוונת כוחות אוגדה 99 תקף מבנה של האוניברסיטה האיסלאמית שבמרחב שכונת צברא.  
מהמבנה שהותקף פעלו מחבלים אשר השתמשו במבנה לירי נ״ט, תצפיות, הכוונה והוצאה לפועל של מתווי טרור נגד כוחותינו.  
טרם התקיפה ננקטו צעדים רבים על מנת לצמצם את הסיכוי לפגיעה בבלתי מעורבים, ביניהם בוצעו בדיקות חוזי מהאוויר.

כוחות אוגדה 162 ממשיכים בפעילות במרחב רפיח, ביממה האחרונה הכוחות חיסלו מספר מחבלים חמושים, כלי טיס של חיל האוויר השמיד מספר תשתיות טרור שהכילו תוואי תת קרקע שהכוחות איתרו זמן קצר לפני כן. 

מטוסי קרב של חיל האוויר תקפו מבנים צבאיים בסמוך לנקודה ממנה בוצעו השיגורים למרחב העוטף אמש. 
כמו כן כלי טיס של חיל האוויר תקפו מספר תשתיות טרור, מחסני אמל"ח ומחבלים במרכז הרצועה.

מצורף תיעוד מתקיפות צה"ל ברצועת עזה: https://bit.ly/3VGqybD

מצורפות תמונות מפעילות כוחות צה"ל ברצועה: https://IDFANC.activetrail.biz/ANC2506202482736456

