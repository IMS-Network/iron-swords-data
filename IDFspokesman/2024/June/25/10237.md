## Message 10237

דובר צה"ל:

צה"ל תקף במהלך הלילה מחבלים שפעלו מתוך שני מבנים בצפון הרצועה; מתוכם מחבלים שהיו מעורבים בהחזקת חטופים ובפשיטה לשטח הארץ בשבעה באוקטובר

במהלך הלילה מטוסי קרב של חיל האוויר, בהכוונת מודיעינית של אמ״ן ושב״כ, תקפו שני מבנים בשאטי ודרג' תופאח שבצפון הרצועה, בעת ששימשו מחבלים של ארגון הטרור חמאס. המחבלים פעלו מתוך מתחמי בית ספר שהארגון עשה בהם שימוש כמגן לפעילות טרור.

המחבלים היו מעורבים בתכנון מתווי טרור רבים נגד ישראל, וחלקם היו מעורבים בהחזקת חטופים ולקחו חלק בטבח בשבעה באוקטובר.

כחלק מתהליך ההכנה לתקיפה בוצעו בדיקות חוזי מהאוויר, חימוש מדויק ושימוש במידע מודיעיני נוסף, לצמצום בפגיעה בבלתי מעורבים. 

ארגון הטרור חמאס מפר באופן קבוע את החוק הבין לאומי תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל.

