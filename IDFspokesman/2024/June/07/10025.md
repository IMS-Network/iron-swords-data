## Message 10025

דובר צה"ל:

כוחות צה"ל ממשיכים בלחימה ברחבי הרצועה; כוחות אוגדה 98 חיסלו עד כה עשרות מחבלים במהלך הפעילות במזרח אל בוריג' ובמזרח דיר אל בלאח, במקביל לאיתור פירים ואמצעי לחימה רבים במרחב רפיח

כוחות אוגדה 98 ממשיכים בלחימה במזרח אל בוריג' ובמזרח דיר אל בלאח. הלוחמים חיסלו עד כה עשרות מחבלים, איתרו פירים והשמידו תשתיות טרור במרחב. 
חיל האוויר, בשיתוף כוחות אוגדה 98 תקף וחיסל ראש חוליית שיגור תמ״ס ומחבל נוסף שירה על הכוחות. 

כוחות אוגדה 99 ממשיכים לפעול במרכז הרצועה, משמידים תשתיות טרור ומחסלים מחבלים. לוחמי צוות הקרב של חטיבת הצנחנים הצטרפו ביממה האחרונה ללחימה במרחב.

לוחמי אוגדה 162 ממשיכים בלחימה במרחב רפיח. 
הלוחמים איתרו במהלך פשיטות ביממה האחרונה פירים ואמצעי לחימה רבים, בהם נשקים, רימונים, ווסטים, מחסניות ועוד. 
באחת התקיפות במרחב, מטוס קרב של חיל האוויר תקף וחיסל מחבל חמוש ששהה במבנה ממולכד.

מצורף תיעוד מפעילות הכוחות ברצועת עזה: https://bit.ly/3Vcncga

מצורפות תמונות מפעילות הכוחות ברצועת עזה: https://IDFANC.activetrail.biz/ANC070620

