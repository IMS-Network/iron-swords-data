## Message 10030

דובר צה"ל:

שיתוף פעולה של צה״ל והשב״כ; מחבלי חמאס במרחב בית ספר של אונר"א בשאטי שבצפון הרצועה חוסלו בתקיפה מדויקת מהאוויר

מוקדם יותר היום (ו') כלי טיס של חיל האוויר תקפו בהכוונת אגף המודיעין, שב״כ ופיקוד הדרום, מכולה בה שהו מחבלים ששימשה את ארגון הטרור חמאס הממוקמת במרחב בית ספר ״אסמאא״ של אונר״א במרחב שאטי.

המכולה שימשה כמתחם מבצעי של החמאס וכנקודת ריכוז לפעילי ביטחון הפנים של ארגון הטרור חמאס. בתקיפה חוסלו מחבלים אשר תכננו לבצע פיגועים ולקדם מתווי טרור נגד כוחותינו בטווח הזמן המיידי. המחבלים הכווינו טרור ממרחב בית הספר, תוך ניצולו כמחסה.

טרם התקיפה ננקטו צעדים רבים בכדי לצמצם את הסיכוי לפגיעה באזרחים. התקיפה בוצעה באמצעות שימוש בחימוש מדויק, שהוביל לפגיעה מדויקת במחבלים. 

ארגון הטרור חמאס מציב באופן שיטתי, מכוון ואסטרטגי את התשתיות שלו ופועל מתוך אזורים אזרחיים, תוך הפרה מלאה של הדין הבינלאומי תוך סיכון חייהם.

מצורפת אינפוגרפיקה של המכולה בה תקפו את המחבלים במרחב בית הספר של אונר"א: https://idfanc.activetrail.biz/ANC07062024932101

