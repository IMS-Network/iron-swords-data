## Message 10018

דובר צה"ל:

אוגדה 98 ממשיכה בהתקפה במזרח אל בוריג' ומזרח דיר אל בלאח; חיל האוויר תקף עשרות מטרות טרור ברצועה

כוחות אוגדה 98 ממשיכים בהתקפה במזרח אל בוריג' ובמזרח דיר אל בלאח. הלוחמים איתרו במרחב פירים תת קרקעיים לצד אמצעי לחימה נוספים. 
במקביל, הותקפו בירי טנקים ומהאוויר מחבלי חמאס, בהם פעילים מהמערך הרקטי של הארגון.

אתמול (ד') חוליית מחבלים שיגרה מספר פצמ"רים לעבר קיבוץ כיסופים אשר נפלו בשטח פתוח ללא נפגעים.
בשיתוף פעולה עם אוגדה 98 ואוגדת עזה, מטוסי קרב של חיל האוויר תקפו את המשגר בשכונת אלפארוק שבמרכז הרצועה ובמקביל חיסלו את החולייה שביצעה את השיגורים.

כוחות אוגדה 162 ממשיכים בפעילות ממוקדת ועל בסיס מידע מודעיני במרחב רפיח.
הכוחות איתרו מספר פירי מנהרות במרחבי הפעילות וממשיכים לפעול להשמדתם. לוחמי יחידת אגוז איתרו בפשיטה על מבנה צבאי במרחב אמצעי לחימה רבים בהם נשקים, רימונים, מטענים, וסטים וציוד צבאי נוסף.

כחלק מפעילות אוגדה 99 במרכז הרצועה, מטוסי קרב של חיל האוויר חיסלו חוליית מחבלים שביצעו ירי פצמ"רים לעבר כוחותינו במרחב, לא היו נפגעים לכוחותינו באירוע. בתקיפה נוספת שבוצעה, הכוחות השמידו עמדת שיגור פצמ"רים שמוקמה בסמוך לכוחות.

לאורך היממה האחרונה, מטוסי קרב וכלי טיס של חיל האוויר תקפו עשרות מטרות טרור ברצועת עזה, בהן מחסני אמל"ח, מבנים צבאיים, פירי מנהרות ותשתיות טרור נוספות. באחת התקיפות, בהובלת אוגדת עזה וחיל האוויר, כלי טיס תקף עמדה צבאית ממנה ירו מחבלים לשטח הארץ בעבר.

מצורפות תמונות אמצעי הלחימה שאותרו על ידי לוחמי יחידת אגוז: https://IDFANC.activetrail.biz/ANC060620241873874590

מצורפות תמונות מפעילות הכוחות ברצועה: https://IDFANC.activetrail.biz/ANC060620248247089247

