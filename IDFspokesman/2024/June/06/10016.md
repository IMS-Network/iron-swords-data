## Message 10016

דובר צה"ל:

11 מבוקשים המשויכים לארגון הטרור חמאס נעצרו במבצע בחטיבת אפרים ותשעה נשקים הוחרמו ברחבי הגזרה; כוחות צה"ל, שב"כ ומג"ב עצרו הלילה 21 מבוקשים ברחבי יהודה ושומרון

במהלך הלילה הכוחות פעלו במבצע חטיבתי לסיכול טרור בעיר קלקיליה ובכפרים נוספים בגזרת חטיבת אפרים.
במסגרת המבצע הלוחמים עצרו 11 מבוקשים המשויכים לארגון הטרור חמאס ותוחקרו חשודים רבים.

בחטיבת שומרון הכוחות עצרו ארבעה מבוקשים והחרימו שני רובי M-16. בכפר עקב, דיר ג'ריר ואל בירה שבבנימין נעצרו ארבעה מבוקשים וכן הוחרם אקדח לצד רובה מסוג M-16. 

בבית עווא ובקלקס שבחטיבת יהודה הלוחמים עצרו שלושה מבוקשים, איתרו והחרימו שני אקדחים, שני רובים מסוג M-16 וקלאצ'ניקוב.

כמו כן, במהלך הלילה נשמע הד פיצוץ כקילומטר ממרחב מחסום תייסיר שבחטיבת הבקעה והעמקים.
מבירור ראשוני של האירוע, מדובר במכונית ממולכדת במטענים שהתפוצצה, אין נפגעים והאירוע מתוחקר.

המבוקשים שנעצרו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורפות תמונות של אמצעי הלחימה שהוחרמו: https://IDFANC.activetrail.biz/ANC060620249389843053

מצורפות תמונות מפעילות הכוחות ברחבי יהודה ושומרון: https://IDFANC.activetrail.biz/ANC06062024982490842

מצורף תיעוד מפעילות הכוחות ברחבי יהודה ושומרון: https://bit.ly/4cbShrf

