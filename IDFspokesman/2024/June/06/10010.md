## Message 10010

דובר צה"ל:

צה״ל תקף מתחם חמאס בתוך בית ספר בנוציראת; חוסלו מחבלים אשר לקחו חלק בטבח הרצחני ביישובי העוטף ב-7 באוקטובר

לפני זמן קצר, מטוסי קרב תקפו בהכוונת כוחות אוגדה 99, אגף המודיעין ושב״כ מתחם ששימש את ארגון הטרור חמאס הממוקם בתוך בית ספר של אונר״א במרחב נוציראת. 

במתחם שהו מחבלי חמאס וגא״פ אשר השתייכו לכוחות הנחב׳ה ולקחו חלק בטבח הרצחני ביישובי העוטף ב-7 באוקטובר. 

המחבלים הכווינו טרור ממרחב בית הספר, תוך ניצולו כאיתור אזרחי וכמחסה. בתקיפה חוסלו מחבלים אשר תכננו לבצע פיגועים ולקדם מתווי טרור כנגד כוחותינו בטווח הזמן המיידי. 

טרם התקיפה ננקטו צעדים רבים בכדי לצמצם את הסיכוי לפגיעה בבלתי מעורבים. כחלק מאותם מאמצים, בוצעו בדיקות חוזי מהאוויר, שימוש בחוזי מדויק ומידע מודיעיני נוסף. 

מצורפת אינפוגרפיקה של מתחם בית הספר בו שהו המחבלים: https://IDFANC.activetrail.biz/ANC0606202467846503738756

