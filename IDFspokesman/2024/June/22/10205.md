## Message 10205

דובר צה"ל:

אוגדות 162 ו-99 ממשיכות להילחם בדרום ובמרכז הרצועה; מחבלים חמושים חוסלו בהיתקלויות פנים אל פנים ובתקיפות מהאוויר

כוחות אוגדה 99 ממשיכים בלחימה במרכז הרצועה.
הכוחות תקפו וחיסלו מספר מחבלים חמושים והשמידו תשתיות טרור במרחב.
באחת התקיפות, לוחמי צק"ח "אלכסנדרוני" זיהו מספר מחבלים חמושים במרחב, מטוסי קרב של חיל האוויר תקפו את המחבלים וחיסלו אותם.
בתקיפה נוספת, כלי טיס של חיל האוויר תקף בהכוונת חטיבת האש 990 אתר שיגור רקטות במרחב המסדרון ממנו בוצעו אתמול שיגורים לעבר הכוחות, לא היו נפגעים.

כוחות אוגדה 162 ממשיכים להילחם ברפיח. 
ביממה האחרונה הלוחמים השמידו תשתיות טרור במרחב, וחיסלו מספר מחבלים חמושים בהיתקלויות פנים אל פנים.
לוחמי צק״ח נח״ל חיסלו מספר מחבלים בירי צלפים והכווינו כלי טיס שתקפו וחיסלו מחבלים נוספים.

מטוסי קרב וכלי טיס של חיל האוויר תקפו מטרות טרור רבות ברצועת עזה, ביניהן מחבלים חמושים, מחסני אמל"ח ותשתיות צבאיות נוספות. 
באחת התקיפות, כלי טיס של חיל האוויר סגרו מעגל וחיסלו חוליית מחבלים ששיגרה טיל נ"מ לעבר מסוק קרב שפעל בשמי הרצועה, לא נשקפה סכנה למסוק.
כמו כן, הושמד מהאוויר מחסן האמל"ח ששימש את המחבלים לביצוע הירי. 

בתקיפות נוספת, בהובלת אוגדת עזה וחיל האוויר, כלי טיס חיסלו שני מחבלים מארגון הטרור חמאס שפעלו בצפון הרצועה. 

מצורף תיעוד מהתקיפות: https://bit.ly/45IFUkj

מצורפות תמונות מפעילות הכוחות: https://IDFANC.activetrail.biz/ANC22062024767264706

