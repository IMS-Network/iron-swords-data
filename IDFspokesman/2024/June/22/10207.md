## Message 10207

דובר צה״ל: 

בתאריך ה-21.06 התקבלה טענה על שמיעת ירי בסמוך לצוותי עבודה של ארגון WFP בציר ההומניטארי ממעבר כרם שלום לתוך רצועת עזה. לאחר בדיקה שנעשתה בנושא, עולה כי צה״ל פעל לסיכול חמושים שהיוו איום לכוחותינו הסמוכים במרחב. החמושים לא היו בסמיכות לצוות האו״ם כאשר הותקפו, ונדגיש כי הצוות לא היווה יעד לתקיפה והם לא נפגעו ממנה.

באשר לטענות על אירוע ירי אמש במרחב אל מוואסי, צה״ל מתחקר את האירוע. על פי תחקיר ראשוני שבוצע לא מוכרת תקיפה מכוונת של צה״ל לעבר מתקן הצלב האדום. האירוע יתוחקר במהרה ובסיכומו ממצאיו יועברו לשותפינו הבינלאומיים.

צה״ל עושה מאמצים רבים להימנע מפגיעה בעובדי האו״ם ובמתקניו, ובארגונים הבינלאומיים הפועלים להעברת סיוע הומניטרי ברצועת עזה. 
צה״ל מחויב לאפשר את הפעילות ואת התנועה הבטוחה של הארגונים הבינלאומיים, בהם האו״ם, ברצועת עזה.

