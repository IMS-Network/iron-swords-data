## Message 10050

דובר צה"ל:

הלחימה ברצועת עזה: אוגדה 98 ממשיכה בלחימה לאחר שלקחה חלק מרכזי במבצע לשחרור ארבעת החטופים; הושמד מהאוויר משגר ממנו בוצעו שיגורים לעבר הכוחות במרכז הרצועה

כוחות אוגדה 98 ממשיכים בלחימה במזרח דיר אל-בלח ובמזרח אל-בוריג׳ לאחר שהשתתפו במבצע חילוץ ארבעת החטופים ביממה האחרונה. במהלך המבצע, הכוחות חיסלו מחבלים רבים והשמידו תשתיות טרור.
מטוסי קרב וכלי טיס של חיל האוויר סיפקו מעטפת אש אווירית לכוחות שפעלו במבצע, ותקפו מטרות טרור רבות במרחב ביניהן מחבלים חמושים שהיוו איום על כוחותינו.

לוחמי אוגדה 162 ממשיכים בלחימה ממוקדת ועל בסיס מידע מודיעיני במרחב רפיח. הלוחמים איתרו במהלך פשיטות מספר פירי מנהרות נוספים במרחב, לצד משגרי פצמ״רים ואמצעי לחימה נוספים.
בפשיטה על מבנה צבאי, לוחמי צוות הקרב גבעתי איתרו אמצעי לחימה רבים בהם רובים, RPG, מטענים, מחסניות, רימונים וציוד צבאי נוסף. 

במהלך פעילות כוחות אוגדה 99 במרכז הרצועה, חוסלה בתקיפת כלי טיס חוליית מחבלים שירתה על כוחותינו.

ביממה האחרונה בוצעו מספר שיגורי פצמ״רים ממרחב האוניברסיטה האיסלאמית בדרום העיר עזה לעבר כוחות צה״ל הפועלים במרחב המסדרון שבמרכז הרצועה, לא היו נפגעים. בסגירת מעגל מהאוויר, כלי טיס תקפו את המשגר שביצע את השיגורים והשמידו אותו.

מטוסי קרב וכלי טיס של חיל האוויר תקפו במהלך היממה האחרונה מטרות טרור רבות ברצועת עזה. באחת התקיפות, כלי טיס של חיל האוויר תקף בהכוונת חטיבת האש 215 וחיסל מפקד בדרג הטקטי מארגון הטרור גא״פ.

מצורף תיעוד מתקיפות צה״ל ברצועת עזה: https://bit.ly/3X9cYjg

מצורפת תמונת אמצעי הלחימה שאותרו על ידי לוחמי גדוד 9 בצק״ח גבעתי: https://IDFANC.activetrail.biz/ANC090620244885878957

מצורפות תמונות מפעילות הכוחות ברצועת עזה: https://IDFANC.activetrail.biz/ANC0906202475467360

