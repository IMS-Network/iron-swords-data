## Message 10058

דובר צה"ל:

צה״ל חיסל חוליית מחבלים ששיגרה טילי נ״מ לעבר מטוסי קרב שפעלו בשמי לבנון: הותקפו יעדי טרור נוספים בשטח לבנון

מוקדם יותר היום חוליית מחבלים שיגרה מספר טילי נ"מ לעבר מטוסי קרב שפעלו בשמי לבנון. לא נשקפה סכנה למטוסים ואין נפגעים.
דקות ספורות לאחר מכן, כלי טיס של חיל האוויר תקף במרחב צור וחיסל את חוליית המחבלים שביצעה את השיגורים.

כמו כן, לפני זמן קצר מטוסי קרב של חיל האוויר בהכוונת אוגדה 210, תקפו מבנה צבאי של ארגון הטרור חיזבאללה במרחב שבעא.
במקביל, הותקפו מהאוויר שני מבנים צבאיים נוספים במרחבים עיתרון ומרכבא, לצד תשתית טרור במרחב עיתרון ומשגר של הארגון במרחב א-טירי, ממנו בוצע ירי לשטח הארץ.

במהלך היום כוחות סיירת גולני זיהו מספר מחבלים נכנסים למבנה צבאי של ארגון הטרור חיזבאללה במרחב חולא שבדרום לבנון.
זמן קצר לאחר מכן, מטוסי קרב של חיל האוויר תקפו את המבנה.

מצורף תיעוד מהתקיפות: https://bit.ly/4eccsqP

