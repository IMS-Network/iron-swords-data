## Message 10068

דובר צה"ל:

כוחות צה״ל ושב"כ פתחו הלילה במבצע במרחב ׳פרעה׳ שבחטיבת הבקעה והעמקים; הכוחות מנהלים בשעה זו חילופי אש עם מחבלים במהלכם חיסלו מחבל; כוחות צה"ל שב"כ ומג"ב עצרו הלילה 18 מבוקשים ברחבי פיקוד המרכז

כוחות צה"ל ושב"כ פתחו הלילה במבצע חטיבתי לסיכול טרור במרחב פרעה שבחטיבת הבקעה והעמקים. 
הלוחמים עצרו עד כה שלושה מבוקשים, השמידו מטענים ומנהלים בשעה זו חילופי אש עם מחבלים חמושים, במהלכם חוסל מחבל אחד וזוהו פגיעות במחבלים נוספים. המבצע נמשך בשעה זו.

בכפרים פקועה, רומנה ודנאבה שבחטיבת מנשה, הלוחמים עצרו ארבעה מבוקשים וחיסלו מחבל חמוש.

ביטא ובדורא שבחטיבת יהודה הכוחות עצרו שלושה מבוקשים, בתרקומיא שבגזרת החטיבה הלוחמים עצרו מבוקש נוסף והחרימו כלי נשק.

בקלקיליה שבחטיבת אפרים הכוחות החרימו שני אקדחים ובכפרים תל וזוואתה שבחטיבת שומרון נעצרו שלושה מבוקשים. ברמון ובביתוניא שבבנימין נעצרו שני מבוקשים והוחרם כלי נשק.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורפת תמונת כלי הנשק שהוחרמו בקלקיליה: https://IDFANC.activetrail.biz/ANC100620248429084

מצורפות תיעוד מפעילות הכוחות בקלקיליה:  https://bit.ly/3RipDMQ

מצורפות תמונות מפעילות הכוחות בקלקיליה: https://IDFANC.activetrail.biz/ANC10062024698765454

