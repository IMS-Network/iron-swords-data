## Message 10065

דובר צה"ל:

כוחות חיל האוויר בהכוונת אוגדה 98 תקפו מחבלי חמאס שחלקם השתייכו לכוחות הנחב'ה: לוחמי אוגדה 162 ממשיכים בפעילות ממוקדת ועל בסיס מידע מודיעיני במרחב רפיח

במהלך השעות האחרונות, חיל האוויר בהכוונת כוחות אוגדה 98, תקף במרחב מרכז הרצועה מחבלי חמאס, מתוכם חלק השתייכו לכוחות הנחב׳ה.
במקביל לתקיפות אלו, מטוסי קרב של חיל האוויר בהכוונת פיקוד הדרום ואוגדה 98 תקפו בשעות האחרונות תשתיות טרור תת קרקעיות במרחב דיר אל בלח.

כמו כן, צוות הקרב של חטיבה 7 ויחידת יהל״ם פשטו על מבנים צבאיים במרחב מרכז הרצועה וכן השמידו פירים ותשתיות תת קרקעיות שאותרו באזור.

אוגדה 162 ממשיכה בפעילות ממוקדת ועל בסיס מידע מודיעיני במרחב רפיח, זאת תוך חיסול מחבלים אשר מהווים איום על הלוחמים הפועלים במרחב.
בתוך כך, לוחמות מיחידת 414 שתחת צוות הקרב של חטיבה 401, זיהו שני חמושים נעים לעבר פיר תת קרקעי הסמוך אליהם במרחב. זמן קצר לאחר הזיהוי, כלי טיס של חיל האוויר תקף וחיסל את המחבלים.

מצורף תיעוד מתקיפות צה״ל ברצועה: https://bit.ly/3VApVl1

מצורפות תמונות מפעילות כוחות צה״ל ברצועה: https://IDFANC.activetrail.biz/ANC1006202427972494

