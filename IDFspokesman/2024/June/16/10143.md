## Message 10143

דובר צה"ל:

כוחות צה"ל, שב"כ ומג"ב פעלו הלילה למעצר שמונה מבוקשים ברחבי יהודה ושומרון ובחטיבת הבקעה והעמקים; הלוחמים ירו לעבר מחבל שהשליך לעברם מטען, תחקרו חשודים ואיתרו אמצעי לחימה

כוחות צה"ל שב"כ ומג"ב פעלו הלילה למעצר שמונה מבוקשים ברחבי יהודה ושומרון ובחטיבת הבקעה והעמקים. 

בשכם שבחטיבת שומרון, הלוחמים ירו לעבר מחבל שהשליך לעברם מטען, זוהתה פגיעה. 
בכפר רוג'יב שבגזרת החטיבה, הלוחמים עצרו מבוקש והחרימו אקדח ואמצעי לחימה נוספים. 

לוחמי צה"ל פעלו לאור יום במרחב פרעה שבחטיבת הבקעה והעמקים. במהלך הפעילות, הלוחמים כיתרו מבנה ועצרו שני מבוקשים. בנוסף הלוחמים החרימו אמצעי לחימה והשמידו מטען שנמצא במרחב. 

בבית רימא ובכפר נעמה שבחטיבת אפרים, הכוחות עצרו שני חשודים בפעילות טרור.

באלחדר שבעציון נעצרו שני מבוקשים ובאדנא שביהודה עצרו הלוחמים מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורפות תמונות אמצעי הלחימה שאותרו בחטיבות שומרון והבקעה והעמקים: https://IDFANC.activetrail.biz/ANC160620248794698563

מצורף תיעוד מפעילות הכוחות ברחבי יהודה ושומרון: https://we.tl/t-CQvocio6Oh

מצורפות תמונות מפעילות הכוחות ברחבי יהודה ושומרון: https://IDFANC.activetrail.biz/ANC16062024745649537643

