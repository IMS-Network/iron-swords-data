## Message 10148

דובר צה״ל: 

דובר צה״ל, תת-אלוף דניאל הגרי: אנחנו נדאג לחזרה בטוחה של הישראלים לבתיהם בצפון ישראל, זה לא נתון למשא ומתן

מצורף סינק של דובר צה״ל, תת-אלוף דניאל הגרי לתקשורת הזרה: https://we.tl/t-RICQzm3puK

מצורף התרגום המלא:
ארגון הטרור חיזבאללה בלבנון מסלים את התקפותיו נגד ישראל. 
מאז שהחליט להצטרף למלחמה שהחל חמאס ב-7 באוקטובר, חיזבאללה ירה למעלה מ-5,000 רקטות, טילי נ״ט וכטב״מים חמושים מלבנון לעבר משפחות, בתים וקהילות ישראליות.

התוקפנות הגוברת של חיזבאללה מביאה אותנו לסף של מה שעלול להיות הסלמה רחבה יותר - כזו שעלולה להיות בעלת השלכות הרסניות על לבנון והאזור.
 
חיזבאללה מסכן את עתידה של לבנון, כדי שהיא תוכל להוות מגן לחמאס. 
מגן למחבלים של חמאס שרצחו קשישים, אנסו נשים, שרפו ילדים וחטפו יהודים, מוסלמים ונוצרים, במהלך הטבח שלהם ב-7 באוקטובר.

כשאנחנו אומרים שלא ניתן ל-7 באוקטובר לקרות שוב באף אחד מהגבולות שלנו - אנחנו מתכוונים לזה.

בגלל סירובו של חיזבאללה לציית להחלטה 1701 של מועצת הביטחון של האו"ם, בגלל התשתיות הצבאיות של חיזבאללה, הירי והאש לעבר ישראל מהאזור שמדרום לנהר הליטני בדרום לבנון, ובגלל כישלונה של לבנון לאכוף את 1701 על חיזבאללה - ישראל תנקוט בכל האמצעים הנדרשים כדי להגן על אזרחיה, עד שיחזור הביטחון בגבול לבנון.

בצורה כזאת או אחרת - אנחנו נדאג לחזרה בטוחה של הישראלים לבתיהם בצפון ישראל. זה לא נתון למשא ומתן.

שלוחות הטרור של איראן ממשיכות לגרור את האזור להרס. ישראל תמשיך להילחם נגד ציר הרשע של איראן בכלל החזיתות, בעזה ובלבנון, בזמן שאנו פועלים לקראת עתיד בטוח יותר למזרח התיכון.
 
ה-7 באוקטובר לא יכול לקרות שוב - באף אחד מגבולות ישראל.

על ישראל מוטלת החובה להגן על אזרחיה.
אנו נמלא את החובה הזו - בכל מחיר.

