## Message 10213

דובר צה"ל:

החרמת חומרים להכנת מטענים וכ-70,000 ש״ח כספי טרור במרחב קלקיליה; כוחות צה"ל, שב"כ ומג"ב פעלו הלילה למעצר 13 מבוקשים ברחבי יהודה ושומרון

כוחות צה"ל, שב"כ ומג"ב פעלו הלילה למעצר 13 מבוקשים ברחבי יהודה ושומרון.

במהלך פעילות בקלקליה שבחטיבת אפרים, הלוחמים עצרו מבוקש והחרימו מעל ל70,000 ש"ח כספי טרור וחומרים להכנת מטענים. במרחב עבוש שבגזרת החטיבה הלוחמים עצרו שני מבוקשים נוספים.

במרחב סינג׳יל שבחטיבת בנימין הכוחות עצרו שני מבוקשים ואיתרו שישה צבאים שחולצו למחסה.

במרחב ראס אל עין שבחטיבת שומרון הכוחות עצרו מבוקש שמסית לטרור. במרחבים בני נעים, דהרייה ודורא שבחטיבת ביהודה עצרו שלושה מבוקשים נוספים.

במרחבים בית אומר ובסעיר שבחטיבת עציון הלוחמים עצרו ארבעה מבוקשים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורף תיעוד מפעילות כוחות צה"ל ברחבי יהודה ושומרון: https://bit.ly/3RFVZBk

מצרפות תמונות מפעילות כוחות צה"ל ברחבי יהודה ושומרון: https://idfanc.activetrail.biz/ANC230620244726

מצורפת תמונה מחילוץ הצבאים: https://idfanc.activetrail.biz/ANC230620248745

