## Message 10048

דובר צה"ל:

מבנה צבאי בו שהו מחבלים לצד ארבעה משגרים; צה"ל השלים תקיפות נוספות בדרום לבנון

כוחות סיירת גולני זיהו מוקדם יותר היום (ש') מחבלים נכנסים למבנה צבאי של ארגון הטרור חיזבאללה במרכבא שבדרום לבנון. בסגירת מעגל מהאוויר, מטוסי קרב תקפו את המבנה בו שהו המחבלים. 

בנוסף, מטוסי קרב תקפו לפני זמן קצר ארבעה משגרים של ארגון הטרור חיזבאללה במרחבים שיחין, זבקין, חנין וחולא שבדרום לבנון.

בהמשך להתרעות שהופעלו בשעה 19:15 במרחב אצבע הגליל, זוהו כחמישה שיגורים שחצו משטח לבנון ונפלו בשטחים פתוחים. כתוצאה מנפילת השיגורים התפתחו שריפות במרחב. 

בנוסף, זוהו מספר שיגורי נ"ט שחצו מלבנון לעבר המרחבים מלכיה ומשגב עם, בעקבותיהם התפתחה שריפה במשגב עם. 
כמו כן, מוכרות פגיעות במבנים במלכיה ובמשגב עם כתוצאה מהשיגורים.

כוחות צה"ל תקפו בארטילריה את כלל מקורות הירי. 

כוחות כיבוי פועלים כעת על מנת לכבות את מוקדי השריפות, בכלל האירועים אין נפגעים.

מצורף תיעוד מהתקיפות: https://bit.ly/3x9KUBG

