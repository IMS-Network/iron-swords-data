## Message 10034

דובר צה"ל:

צה״ל מתגבר היום את האבטחה במזח האמריקאי שנערך להכניס סיוע הומניטרי בימים הקרובים; כוחות אוגדה 162 ממשיכים לתקוף במרחב רפיח

צה״ל החל לתגבר היום (ש׳) את האבטחה של המזח האמריקאי בעזה על מנת להתחיל להכניס סיוע הומניטרי בימים הקרובים.

כוחות אוגדה 162 ממשיכים בפעילות מבוססת המודיעין נגד יעדי טרור במרחב רפיח.

לוחמי צוות הקרב של חטיבה 401 ביצעו פשיטה על מרחב של גדוד תל סולטאן במסגרתה השמידו מתחם צבאי המשמש להכשרת מחבלים מארגון הטרור חמאס. הלוחמים חיסלו מחבלים שהיוו איום על הכוחות, איתרו אמצעי לחימה רבים ומספר פירים. 

הלחימה במזרח דיר אל באלח ומזרח אל בורייג׳ בהובלת אוגדה 98 ממשיכה. ביממה האחרונה כלי טיס של חיל האוויר בשיתוף כוחות האוגדה, תקפו עשרות תשתיות טרור וחוליות מחבלים ביניהם מבנה ששימש כתשתית טרור עם תוואי תת קרקעי במסווה של מבנה אזרחי. כתוצאה מהתקיפה נצפו פיצוצי משנה המעידים על ריבוי אמצעי לחימה במבנה.
כמו כן, הכוחות תקפו מחבלים סמוך לפיר תת קרקעי, כתוצאה מהתקיפות שוגרו רקטות שהיו מוכנות לשיגור ונחתו בסמוך לפיר בשטח רצועת עזה. אין נפגעים לכוחותינו. 

כחלק מפעילות אוגדה 99 במרכז הרצועה, מטוסי קרב של חיל האוויר חיסלו חוליית מחבלים שביצעו ירי פצמ"רים במהלך השבוע לעבר כוחותינו במרחב, אין נפגעים לכוחותינו.

מצורפות תמונות מפעילות הכוחות: https://idfanc.activetrail.biz/ANC0806202478787

