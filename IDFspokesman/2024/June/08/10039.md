## Message 10039

הודעה משותפת לדובר צה״ל, דוברות שב״כ ודוברות המשטרה:

הותר לפרסום כי במבצע מורכב של צה"ל, שב"כ ומשטרת ישראל (ימ"מ) חולצו הבוקר (ש׳) ארבעה חטופים ישראלים, נועה ארגמני (25), אלמוג מאיר (21), אנדרי קוזלוב (27) ושלומי זיו (40), אשר נחטפו על ידי חמאס לרצועת עזה ממסיבת ׳הנובה׳ ב-7 באוקטובר. 
החטופים חולצו על ידי לוחמי שב״כ וימ״מ משני איתורים שונים במבצע בלב נוציאראת.

מצבם הרפואי תקין והם הועברו להמשך בדיקות רפואיות במרכז הרפואי ‘שיבא׳ תל השומר. 

כוחות הביטחון ימשיכו לפעול בכלל המאמצים להשבת החטופים.

