## Message 10227

דובר צה״ל:

כוחות צה״ל פשטו הלילה על כפר נעמה ועל סילוואד בשני מבצעים חטיבתיים; הלוחמים החרימו אמל״ח, עצרו מבוקשים ותחקרו חשודים רבים

במבצע חטיבתי בכפר סילוואד בבנימין, הלוחמים עצרו שלושה מבוקשים, תחקרו חשודים רבים והחרימו חומרים לייצור מטענים. 
במבצע חטיבתי בכפר נעמה באפרים, עצרו הלוחמים חמישה מבוקשים ותחקרו חשודים רבים.

לאחר בדיקה שבוצעה, עולה כי הפיצוץ שאירע אמש במרחב טול כרם שבחטיבת מנשה נגרם כתוצאה מפיצוץ מטען מצידו הפלסטיני של מרחב התפר. המטען הונח והופעל מרחוק על ידי מחבלים מאות מטרים מהחומה, במטרה למשוך כוחות למרחב הפיצוץ, לא היו נפגעים ולא נגרם נזק.

במהלך פעילות הכוחות בשכם שבשומרון, הלוחמים עצרו מבוקש, בחברון שבחטיבת יהודה, הלוחמים עצרו מבוקש החשוד בהסתה לטרור והחרימו אמצעי לחימה, בחוסאן ובבית פאג'ר שבחטיבת עציון ובבעלא במנשה עצרו ארבעה מבוקשים נוספים.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורף תיעוד מפעילות הכוחות במבצע החטיבתי בסילוואד: https://bit.ly/4bfMC2q

מצורפות תמונות מפעילות הכוחות במבצע החטיבתי בסילוואד: https://IDFANC.activetrail.biz/ANC2406202479469456

מצורפות תמונות האקדחים שהוחרמו במרחב בנימין: https://IDFANC.activetrail.biz/ANC24062024649565386

