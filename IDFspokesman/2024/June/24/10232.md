## Message 10232

דובר צה״ל:

הרמטכ״ל ברפיח: אנחנו מתקרבים לנקודה שבה נכריע את חטיבת רפיח

הרמטכ״ל, רב-אלוף הרצי הלוי, קיים אמש (א') הערכת מצב במרחב רפיח שברצועת עזה עם מפקד פיקוד הדרום, אלוף ירון פינקלמן, מפקד אוגדה 162, תת-אלוף איציק כהן, מפקדי החטיבות ומפקדים נוספים. 

מצורף סרטון מדברי הרמטכ״ל: https://bit.ly/4eyXlI6

מצורפות תמונות בנושא: https://IDFANC.activetrail.biz/ANC24061402

מצורפים דבריו המלאים של הרמטכ״ל: "אנחנו עם הישגים מאוד גבוהים בלחימה ברפיח, ואני אומר לכם על זה הערכה רבה מאוד. זה בא לידי ביטוי גם בכמות מחבלים הרוגים, גם בתשתיות המושמדות, בתת קרקע, במיפוי שלו, בהשמדה שלו ובהתקדמות, בלחימה בתת הקרקע, שהיא מאוד מורכבת. עצם זה שאוגדה 162 שולטת עכשיו על ציר פילדלפי מהים עד משולש הגבולות, ישראל עזה מצרים, זה דבר מאוד מאוד משמעותי לסגירה של צינור החמצן של חמאס להברחות עתידיות ואנחנו עכשיו מטפלים בנכסי תת הקרקע. אנחנו בפירוש מתקרבים לנקודה שאנחנו אומרים פירקנו את חטיבת רפיח, היא מוכרעת לא במובן הזה שאין בה יותר מחבלים, אלא במובן הזה שהיא לא יודעת לתפקד כמסגרת לוחמת, יש לה המון הרוגים ואתם תדאגו עד סיום המשימה כאן, להרוג כמה שיותר מחבלים, ולהרוס כמה שיותר תשתיות גם בהמשך. הערכה רבה מאוד, מה שקורה כאן הוא מאוד מאוד מרשים מקצועית, תמשיכו ככה".

