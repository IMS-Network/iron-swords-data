## Message 10225

דובר צה״ל:

צה״ל חיסל מחבל מרכזי במטה ייצור אמצעי הלחימה של חמאס; אותרו והושמדו ברפיח משגרים מהם בוצעו שיגורים לעבר כוחותינו

כלי טיס של חיל האוויר חיסלו אמש (א'), בהכוונת אמ"ן ופיקוד הדרום, את המחבל מחמד צלאח, שעסק בפרויקטים ופיתוח במטה הייצור של ארגון הטרור חמאס.
צלאח לקח חלק בפרויקט פיתוח אמצעי לחימה אסטרטגיים עבור ארגון הטרור חמאס, ופיקד על מספר חוליות מחבלים בארגון שעסקו בפיתוח אמל״ח. 

כוחות אוגדה 162 ממשיכים בפעילות במרחב רפיח, במהלך פשיטות ממוקדות איתרו הלוחמים אמצעי לחימה רבים והשמידו במרחב תל סולטאן משגרים מהם בוצעו שיגורים לעבר כוחותינו במהלך המלחמה.

צוותי הקרב החטיבתיים חיסלו ביממה האחרונה מספר מחבלים חמושים שהיוו איום על כוחותינו והשמידו מספר פירי מנהרות במרחב.

כוחות אוגדה 99 ממשיכים לפעול במרכז הרצועה, הלוחמים זיהו מספר מחבלים שפעלו במרחב וחיסלו אותם באמצעות רחפן. 

מטוסי קרב וכלי טיס של חיל האוויר תקפו מטרות טרור רבות ברצועה, בהן פירי מנהרות, חוליות מחבלים חמושים ותשתיות טרור נוספות. 

מצורף תיעוד מחיסולו של מחמד צלאח: https://bit.ly/3VENiZz

מצורפות תמונות אמצעי הלחימה שאותרו על ידי לוחמי צק״ח 401 ברפיח: https://IDFANC.activetrail.biz/ANC2406202474837434463

מצורף תיעוד מתקיפות צה"ל ברצועת עזה: https://bit.ly/3RF2moA

מצורפות תמונות מפעילות הכוחות ברצועת עזה: https://IDFANC.activetrail.biz/ANC240620248468965895394

