## Message 10573

הודעה משותפת לדובר צה״ל ודוברות שב״כ: 

צה"ל ושב"כ חיסלו את המחבל נמר חמידה מארגון הטרור חמאס, אשר אחראי לפיגוע בו נהרגו חיילי צה״ל

בהמשך לתקיפה המשותפת לצה"ל ולשב"כ, בה חוסלו כ-20 מחבלים מגדוד שאטי, בהם המחבל שביצע את הירי ממנו נהרג רס"ל טל להט ז"ל, חוסל גם המחבל ⁠נמר חמידה המשויך לארגון הטרור חמאס. 
חמידה שימש בשנים האחרונות כחבר בוועדת רמאללה של ״מטה הגדה״, והיה מעורב בביצוע פיגוע הירי בעין יברוד באוקטובר 2003 במהלכו נהרגו שלושה לוחמי צה״ל, סמל אלעד פולק ז"ל, סמל רועי יעקב סולומון ז"ל וסמל ראשון ארז עידן ז״ל.

צה״ל משתתף בצערן של המשפחות השכולות וימשיך ללוותן.

בנוסף, באותה תקיפה חוסל המחבל עז אלדין עכילה, מחבל בכיר בארגון הטרור שהאדא אל אקצא, אשר קידם מתווי טרור נגד כוחות צה״ל במהלך הלחימה.

