## Message 10367

דובר צה"ל:

חיל האוויר בשיתוף כוחות צנחנים חיסל חוליית מחבלים חמושה במטולי RPG במרחב שג׳עייה; הותקף משגר רקטות שהוצב על ידי חמאס באזור הומניטרי בדיר אל בלח

לוחמי צוותי הקרב של חטיבות 7 והצנחנים בפיקוד אוגדה 98, ניהלו ביממה האחרונה לחימה במרחב שג׳עייה נגד חוליות חמושות, תוך השמדת אמצעי לחימה ותשתיות טרור בעל ובתת הקרקע שבמרחב.
באחת מהפעיליות, לוחמי הצנחנים זיהו מספר מחבלי חמאס שארבו במקום ופתחו באש לעבר הכוח, בתום הקרב שהתנהל, חיסלו הלוחמים את כלל המחבלים ללא נפגעים לכוחותינו.

בפעילות נוספת, מטוסי קרב של חיל האוויר שהוכוונו על ידי כוחות החטיבה, תקפו וחיסלו שלושה מחבלים חמושים במטולי RPG שזוהו במרחב.

במרחב רפיח נמשכת פעילות אוגדה 162. כוחות מחטיבה 401 יחד עם חיל האוויר, תקפו וסגרו מעגל על חוליית מחבלים שירתה לעברם, לצד תקיפות וחיסול חוליות מחבלים נוספות שהיוו איום על הכוחות. 
בנוסף, כחלק מסריקות שביצעו לוחמי הנח״ל, הושמדו מספר תשתיות תת קרקעיות במרחב ובמהלך פעילות הלוחמים אותרו אמצעי לחימה וציוד צבאי.

אתמול (ו׳) כלי טיס של חיל האוויר בשיתוף פיקוד הדרום, תקף משגר חמאס שהוצב בתוך המרחב ההומניטרי במרחב דיר אל בלח ובסמוך למחסות אוכלוסייה אזרחית.
 
טרם התקיפה ננקטו מאמצים רבים לצמצום הסיכוי לפגיעה באזרחים. כחלק מאותם מאמצים ניתנו אזהרות מראש לאזרחים במקום ובוצע ניתוח מידע מודיעיני שהתקבל בזמן אמת.

מצורפות תמונות מפעילות הכוחות: https://IDFANC.activetrail.biz/ANC060720242974972947

