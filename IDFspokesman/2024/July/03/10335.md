## Message 10335

דובר צה"ל: 

מוקדם יותר היום (ד') הגיעו קציני המנהל האזרחי וכוחות הביטחון לבצע פעילות אכיפה נגד בנייה בלתי חוקית שהוקמה לאחרונה בגבעת עוז ציון. 

עם יציאת הכוחות מהמקום, תקפו רעולי פנים ישראלים רכב של קצין במנהל האזרחי בדרגת סגן אלוף וניפצו את שמשות רכבו. בנוסף, נזרק בקבוק תבערה מכיוון עוז ציון לעבר רכב צבאי. 

הרמטכ״ל, רב אלוף הרצי הלוי, התייחס לאירוע ואמר כי ״מדובר באירוע אלימות חמור, שיש להוקיע ולגנות אותו. יש למצות את הדין באופן מהיר ומחמיר עם הפורעים שתקפו את אנשי כוחות הביטחון בעת ביצוע משימתם.״

מצורפות תמונות בנושא: https://IDFANC.activetrail.biz/ANC030720246498634

