## Message 10331

דובר צה"ל:

כוחות צה״ל פעלו הלילה להריסת ביתו של המחבל אחמד דוואבשה שרצח את בנימין אחימאיר ז״ל; לוחמי צה"ל, שב"כ ומג"ב עצרו שבעה מבוקשים ברחבי יהודה ושומרון

כוחות צה״ל הרסו הלילה את ביתו של המחבל אחמד דוואבשה בכפר דומא שבחטיבת בנימין, שביצע פיגוע טרור ב-12 באפריל 2024, בו רצח את הנער בנימין אחימאיר ז״ל. 

בכפר עקב שבחטיבת בנימין מסתערבי מג"ב ירושלים עצרו שני מבוקשים, איתרו והחרימו אמצעי לחימה רבים, ביניהם שלושה אקדחים, רובה מסוג 'M16' וציוד צבאי נוסף. באל בירה שבמרחב החטיבה הכוחות עצרו מבוקש נוסף.

בשכם, בצוריף, בקיביא ובפאחמה הלוחמים עצרו ארבעה מבוקשים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורף תיעוד מהריסת בית המחבל: https://bit.ly/3XVkRZM

מצורפות תמונות מהריסת בית המחבל: https://IDFANC.activetrail.biz/ANC03072024848

מצורפת תמונת אמצעי הלחימה שהוחרמו בכפר עקב: https://IDFANC.activetrail.biz/ANC03072024895885

