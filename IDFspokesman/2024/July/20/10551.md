## Message 10551

דובר צה"ל:

צה"ל תקף מבנה ממנו פעלה חברת ״אלקהארה״ ששימשה להתעצמות צבאית של ארגוני הטרור ברצועה; חוסל מחבל שפעל בין היתר כגורם העברת כספים להתעצמות ארגוני הטרור

אמש (ו׳) מטוס קרב של חיל האוויר תקף בהכוונה מודיעינית של אמ"ן ושב"כ מבנה ששימש להתעצמות צבאית של ארגוני הטרור ברצועה. 

במבנה פעלה חברת ״אלקהארה״ שמתחילת הלחימה מהווה תשתית מרכזית לאחסון והעברות כספים עבור ארגוני הטרור ברצועת עזה והוצאה לפועל של פעולות טרור.

המבנה מוקם באיזור ההומניטרי במרחב דיר אל-בלח והיווה תשתית לפעילות טרור. תקיפת המבנה בוצעה לאחר פינוי האוכלוסיה באזור ובעזרת חימוש מדויק על מנת לצמצם פגיעה בבלתי מעורבים.

ארגוני הטרור מפרים באופן קבוע את החוק הבין לאומי, תוך ניצול שיטתי של מבנים אזרחיים והאוכלוסיה האזרחית כמגן אנושי לפעולות טרור נגד מדינת ישראל.

בנוסף, שלשום (ה׳) בוצעה תקיפה בה צה״ל חיסל את המחבל תחסין אלנדים, שפעל בין היתר בחברת ״אלקהארה״. תחסין העביר כספים לארגוני הטרור ברצועה ובתוך כך לזרוע הצבאית של חמאס.

