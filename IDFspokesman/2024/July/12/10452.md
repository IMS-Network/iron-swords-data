## Message 10452

דובר צה"ל:

צה"ל תקף תשתיות טרור, מבנה צבאי ועמדת תצפית בדרום לבנון, במקביל לתקיפת מחבל של ארגון הטרור חיזבאללה במרחב ממנו בוצעו שיגורים לעבר הגולן בשבוע האחרון

מטוסי קרב תקפו מוקדם יותר היום תשתיות טרור, עמדת תצפית ומבנה צבאי של ארגון הטרור חיזבאללה במרחבים רמיה, אל ג'יבין, טיר חרפא וכפר כילא שבדרום לבנון.

בנוסף, כוחות אוגדה 210 זיהו מוקדם יותר היום מחבל מארגון הטרור חיזבאללה שפעל במרחב רשיא אל-פוחר ממנו בוצעו שיגורים לעבר הגולן במהלך השבוע האחרון. מיד לאחר מכן, כלי טיס תקף את המחבל.

במהלך היום זוהו מספר שיגורים שחצו משטח לבנון למרחבים הר דב, מרגליות ומטולה. חלק מהשיגורים נפלו בשטחים פתוחים. אין נפגעים.

מצורף תיעוד מהתקיפות: https://bit.ly/4cXg4LN

