## Message 10500

דובר צה״ל:

צה״ל יחל בהוצאת זימונים ראשונים לצו ראשון למיועדים לשירות בטחון מקרב המגזר החרדי ביום א׳

ביום א׳, 21 ביולי 2024, ט״ו בתמוז התשפ״ד יחל הליך של הוצאת צווי זימון לביצוע צו ראשון ולתהליכי מיון והערכה לקראת גיוסי השנתון הקרוב אשר החל ביולי.

הצווים יצאו כחלק מתוכנית צה״ל לקידום שילוב משרתים מהמגזר החרדי בשורותיו.
צה״ל פועל על מנת לגייס לשורותיו מכלל חלקי החברה זאת לאור חובת הגיוס במדינת ישראל, מתוקף היותו צבא העם ולאור הצרכים המבצעיים המוגברים בעת הזו, לנוכח האתגרים הביטחוניים. 

צה״ל ימשיך לפעול בהתאם להחלטת הדרג המדיני ובהתאם לחוק.

