## Message 10499

דובר צה"ל:

צה"ל תקף מחבלים שפעלו בבית ספר של אונר"א במרחב נוציראת

מטוסי קרב של חיל האוויר תקפו לפני זמן קצר, בהכוונה של אמ"ן, שב"כ ופיקוד הדרום, מחבלים שפעלו בבית ספר ״א-נציראת״ של אונר"א במרחב נוציראת.

המחבלים פעלו מבית הספר לתכנון והוצאה לפועל של מתווי טרור נגד כוחותינו הפועלים כעת ברצועה. 

טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות בדיקות חוזי מהאוויר, שימוש בחימוש מדויק ובמידע מודיעיני נוסף.

ארגון הטרור חמאס מפר באופן קבוע את החוק הבין לאומי תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל.

כמו כן, כלי טיס של חיל האוויר תקף לפני זמן קצר מפקד פלוגה בכוח הימי של ארגון הטרור גא"פ במערב חאן יונס. 
נבדקים דיווחים כי כתוצאה מהתקיפה נפגעו מספר אזרחים, הפרטים בבדיקה.

