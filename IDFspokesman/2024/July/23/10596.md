## Message 10596

הודעה משותפת לדובר צה״ל ודוברות שב״כ: 

צהל ושב״כ חיסלו את ראש התארגנות הטרור של חמאס בטול כרם במבצע ממוקד במנשה

כוחות צה"ל מסיירת חרוב, דובדבן ויחידה 636 יחד עם כוחות שב״כ ומג״ב, פתחו הלילה במבצע ממוקד לסיכול טרור בטול כרם שבחטיבת מנשה כחלק מרצף של יותר מ-50 מבצעים חטיבתיים מתחילת המלחמה. 
הכוחות פגעו במספר מחבלים חמושים בחילופי אש והשמידו מטענים שהוטמנו מתחת לצירים. 

במהלך המבצע, כלי טיס מאויש מרחוק תקף מחבלים מארגוני הטרור במרחב, בהם מבוקשים שקידמו והוציאו לפועל פעולות טרור נגד כוחות צה״ל ומדינת ישראל ממרחב מחנה טול כרם. 

בין המחבלים שחוסלו, אשרף נאפע, ראש התארגנות הטרור של חמאס במרחב מחנה בטול כרם. במסגרת פעילותו היה אחראי על ייצור והטמנת מטענים נגד כוחות צה״ל וכן על גיוס פעילי טרור לחמאס. בנוסף, לקח חלק במספר פיגועים נגד כוחות צה״ל באיו״ש ועמד בקשר עם גורמי חמאס מהחוץ אשר מקדמים פעילות טרור במרחב איו"ש.

בנוסף חוסל המחבל מוחמד עוד, מחבל בהתארגנות הטרור במחנה טול כרם, אשר ביצע פיגועי ירי לעבר כוחות צה״ל. בנוסף, גייס כספי טרור רבים להנעת פעילות טרור במרחב ועסק ברכישת ציוד ואמל״ח לפעילות בגדוד.  

מצורף תיעוד מתקיפת המחבלים: https://bit.ly/3SicfZI

מצורפת תמונת אמצעי הלחימה שאותרו על המחבלים שהותקפו: https://IDFANC.activetrail.biz/ANC2307202498634984356

