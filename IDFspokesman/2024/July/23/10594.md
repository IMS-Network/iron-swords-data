## Message 10594

דובר צה״ל:

אוגדה 98 החלה ביממה האחרונה בפעילות אוגדתית במרחב חאן יונס; זוהו שיגורים כושלים של חמאס שפגעו בבית ספר בנציראת

צוותי הקרב החטיבתיים של חטיבה 7, צנחנים ועוצבת הקומנדו, בפיקוד אוגדה 98 החלו ביממה האחרונה בהתקפה אוגדתית במרחב חאן יונס שבדרום הרצועה. 
צוות הקרב של חטיבה 7 הוביל את ההתקפה האוגדתית וחיסל מחבלים בירי טנקים והכונת אש מהאוויר. 
במהלך ההתקפה, כלי טיס של חיל האוויר תקפו למעלה מ-50 תשתיות טרור וביניהם מחסני אמצעי לחימה, עמדות תצפית, מבנים ששימשו את מחבלי חמאס וכן הותקף תוואי מנהרות במרחב.

אמש (ב'), זיהו כוחות צה"ל מספר שיגורים שנורו על ידי ארגון הטרור חמאס מאזור מע'אזי שבמרכז רצועת עזה. השיגורים שנורו נפלו בתוך שטח הרצועה ולא חצו לשטח מדינת ישראל. זוהה שיגור שפגע בבית ספר באזור נציראת שבמרכז הרצועה.

ארגון הטרור חמאס מפר באופן קבוע את החוק הבין לאומי תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל.

כוחות אוגדה 162 ממשיכים לפעול במרחב רפיח, הכוחות חיסלו עשרות מחבלים בתקיפות ממוקדות של חיל האוויר ובקרבות פנים אל פנים.

מצורפת אינפוגרפיקה של השיגור הכושל שפגע בבית הספר: https://idfanc.activetrail.biz/ANC230720247456

מצורף תיעוד מפעילות כוחות צה"ל ברצועת עזה: https://bit.ly/4feiM1k

מצורף תיעוד מתקיפות צה"ל ברצועת עזה: https://bit.ly/3zNdRUU

מצורפות תמונות מפעילות כוחות צה"ל ברצועת עזה: https://idfanc.activetrail.biz/ANC23072024938642

מצורף תיעוד של צק״ח 7 בכניסה לחאן יונס: https://bit.ly/3ShLtkh

מצורף תיעוד שיחת מג"ד 75 לחייליו ברגעי הכניסה לחאן יונס: https://we.tl/t-LDfSK2LQvt

