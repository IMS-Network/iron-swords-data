## Message 10600

דובר צה״ל:

תגובת דובר צה"ל לדו"ח מבקר המדינה בנושא ההגנה על צירי תנועה באזור יהודה ושומרון:

צה"ל רואה חשיבות בביקורת ולומד את ממצאיה.
ממצאי הדו"ח מתייחסים לנתונים שלפני המלחמה עד לספטמבר 2023, ואינם משקפים את המצב הקיים בשטח.
פריסת הכוחות והמחסומים במרחב יו"ש נקבעת בהתאם להערכת המצב, והוצגו לדרג המדיני.

במקביל לפעולות רבות שנעשו לחזק את מאמץ ההגנה בצירים, מתקיים מאמץ התקפי רב בפיקוד המרכז אשר כולל אלפי פעולות התקפיות בהם נעצרו וחוסלו חוליות המחבלים בתוך הכפרים והערים טרם יציאה לביצוע פיגוע. מתחילת המלחמה חוסלו מאות מחבלים, נעצרו למעלה מ-4,200 מבוקשים ובוצעו 57 תקיפות מהאוויר ע״י כלי טיס שונים ביו"ש.

