## Message 10477

דובר צה"ל:

כוחות אוגדה 162 ממשיכים לפעול במרחב רפיח: חוסלו מחבלים חמושים בקרב פנים מול פנים; לוחמי חטיבה 8 חיסלו מחבל בזמן שהטמין מטענים במרכז הרצועה

במהלך היממה האחרונה, לוחמי סיירת נח״ל חיסלו חוליית מחבלים חמושים בנשק RPG בקרב פנים מול פנים.

לוחמי צוות הקרב של חטיבה 8 חיסלו מספר מחבלים במרכז הרצועה. באחת הפעילויות, זוהה מחבל בזמן שהטמין מטענים וחוסל באמצעות ירי טנק. 

מטוסי קרב וכלי טיס של חיל האוויר תקפו במהלך היממה האחרונה עשרות מטרות טרור ברחבי הרצועה. באחת התקיפות מטוסי קרב חיסלו מחבלים שזוהו מתצפתים על כוחות צה״ל והיוו איום על הכוח.

כוחות חיל הים ממשיכים לתקוף מטרות טרור ברחבי הרצועה תוך סיוע לכוחות הפועלים במרחב, במהלך היממה האחרונה הותקפו תשתיות טרור בדרום הרצועה.

מצורף תיעוד מפעילות הכוחות ברצועה: https://bit.ly/4bKTgxI

מצורפות תמונות מפעילות כוחות צה״ל ברצועה: https://idfanc.activetrail.biz/ANC150720247547

