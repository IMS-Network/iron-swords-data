## Message 10345

דובר צה"ל:

כוחות צה״ל הרסו את בתיהם של שניים מהמחבלים שביצעו את פיגוע הירי בכביש 1 בפברואר 2024, בו נרצח מתן אלמליח ז״ל ונפצעו אזרחים נוספים

במהלך הלילה, הרסו כוחות צה״ל במרחב זעתרה שבחטיבת עציון את בתי המחבלים מוחמד זואהרה וכ׳אטם זוהארה. השניים, יחד עם מחבל נוסף, ביצעו את פיגוע הירי ב-22 בפברואר 2024 בכביש 1 סמוך למחסום א-זעיים,בו נרצח מתן אלמליח ז״ל ונפצעו מספר אזרחים ישראלים נוספים. 

בנוסף לוחמי צה״ל, שב״כ ומג״ב עצרו הלילה ברחבי יהודה ושומרון שלושה מבוקשים, בהם מבוקש בטול כרם שהסית לטרור, מבוקש במרחב אדנא שביהודה החשוד בהסתה לטרור ומבוקש נוסף במרחב קלקיליה.

כמו כן, הכוחות החרימו ציוד ששימש להדפסת חומרי הסתה לארגוני טרור במרחב טול כרם. 

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים. כ-1,750 מהם משויכים לארגון הטרור חמאס.

מצורף תיעוד מהריסת בתי המחבלים: https://bit.ly/3XKNt8d

מצורפות תמונות מפעילות הכוחות: https://idfanc.activetrail.biz/ANC0407202487346

