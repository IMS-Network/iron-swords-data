## Message 10456

דובר צה״ל:

כוחות צה"ל ממשיכים בלחימה ברצועת עזה; מטוסי קרב תקפו מחסן מצנחי רחיפה בשימוש היחידה האווירית של חמאס במרחב רפיח

כוחות אוגדה 162 ממשיכים בלחימה במרחב רפיח. ביממה האחרונה במהלך פשיטות במרחב, השמידו הלוחמים מספר פירים וחיסלו מספר מחבלים. 
כוחות צוות הקרב של חטיבת הנח"ל זיהו חולייה של שלושה מחבלים שביצעו ירי RPG לעבר הכוחות, תוך זמן קצר הכוחות הכווינו כלי טיס שתקף וחיסל את החוליה בסמוך לפיר.

כוחות אוגדה 99 ממשיכים בלחימה בעיר עזה.
לוחמי צוות הקרב של חטיבת ׳אלכסנדרוני׳ (3), בהתקלויות פנים אל פנים ובשיתוף עם כוחות חיל האוויר חיסלו ביממה האחרונה מספר מחבלים במרחב.

אמש, מטוסי קרב תקפו מחסן מצנחי רחיפה ששימש המערך האווירי של חמאס במרחב רפיח. מצנחים אלו שימשו את מחבלי החמאס בטבח השבעה באוקטובר.

מצורף תיעוד מתקיפות צהל ברצועת עזה: https://bit.ly/3Y1lt05

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC13072024254365

