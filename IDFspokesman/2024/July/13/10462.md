## Message 10462

דובר צה"ל:

לפני זמן קצר מטוסי קרב של חיל האוויר תקפו מפקד שטח בארגון הטרור חיזבאללה אשר שהה במרחב כפר תבנית שבדרום לבנון.

בהמשך להתרעות שהופעלו בצפון הארץ בשעה 19:15, זוהו כ-15 שיגורים שחצו משטח לבנון, לוחמי ההגנה האווירית יירטו בהצלחה את מרביתם.

כתוצאה משברי יירוט במהלך השיגורים, חיילת צה"ל נפצעה באורח קשה, חיילת נוספת נפצעה באורח בינוני ושתי חיילות נוספות נפצעו באורח קל.
החיילות פונו לקבלת טיפול רפואי בבית חולים, משפחותיהן עודכנו.

זמן קצר לאחר מכן, הופעלו התרעות נוספות בצפון הארץ, במסגרתן זוהו שמונה שיגורים שחצו משטח לבנון למרחב קריית שמונה.

