## Message 10702

דובר צה״ל: 

הרמטכ״ל בתרגיל בצפון: יש לנו ביטחון בכל המהלכים שלנו קדימה, הכוונה שלנו בחיזבאללה זה לא לחזור לשישה באוקטובר

הרמטכ״ל, רב-אלוף הרצי הלוי, ביקר היום (ד׳) בתרגיל החטיבתי של חטיבת כפיר בגבול הצפון, עם מפקד פיקוד הצפון, אלוף אורי גורדין, מפקד פיקוד המרכז, אלוף אבי בלוט, מפקד פיקוד ההכשרות והאימונים, אלוף דוד זיני, מפקד אוגדה 99, תת-אלוף ברק חירם, מפקד המרכז הלאומי לאימונים ביבשה, תת-אלוף קובי הלר ומפקדים נוספים. 

התרגיל התקיים בשיתוף פעולה רב זרועי, במהלכו תרגלו לוחמי חטיבת כפיר מגוון תרחישי קיצון, לחימה בשטח סבוך והררי, הפעלת אש ולחימה בשטח בנוי, כחלק מהגברת המוכנות ללחימה בגזרה הצפונית. 

בנוסף, נפגש הרמטכ״ל עם ראש מועצת ירכא, סלמאן מולא. 

מצורף סרטון מדברי הרמטכ״ל: https://bit.ly/4cbNVjg

מצורף סרטון בנושא: https://bit.ly/3YlQgFb

מצורפות תמונות בנושא: https://IDFANC.activetrail.biz/ANC13003107

מצורפים דבריו המלאים של הרמטכ״ל: "אתמול אחר הצהריים הייתה לנו הזדמנות להרוג את מוחסן. מוחסן הוא הדמות הצבאית הכי בכירה בחיזבאללה, והוא גם בן אדם קרוב מאוד לנסראללה, הוא בעצם מסדר לו את כל הדברים הצבאיים, סידר לו בלשון עבר. האיש הזה אחראי לכל מתן ההוראות, ל-12 ילדים שנהרגו בשבת אחר הצהריים במג'דל שמס, להרוג שיש לנו אתמול בגושרים, בשעות הצהריים. יש לנו ביטחון במהלכים המתוכננים שלנו קדימה, כי הכוונה שלנו בחיזבאללה זה לא לחזור לשישה באוקטובר. מוחסן לא יהיה, אבל גם אנחנו לא מוכנים שהמצב יחזור לנוכחות על הגבול, ל-200 מטר ממטולה, או משתולה, או מראש הנקרה. צה"ל יודע לפעול ולהגיע גם לחלון מסוים בשכונה בביירות, הוא יודע לתקוף גם בנקודה מסוימת בתת הקרקע, ואנחנו גם יודעים לצאת לתמרון פנימה חזק מאוד, ואתם השבוע מתאמנים על זה, והדבר הזה הוא יכולת מאוד חשובה".

