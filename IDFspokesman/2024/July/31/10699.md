## Message 10699

דובר צה"ל:

לוחמי אוגדה 252 חיסלו חוליית מחבלים שהטמינה מטענים במרכז הרצועה במטרה לפגוע בכוחותינו

כוחות צוות הקרב של חטיבה 401, בפיקוד אוגדה 162 ממשיכים לפעול במרחב תל אל-סולטן, בפשיטות על תשתיות טרור באופן ממוקד וחיסול מחבלים.

במקביל, כוחות אוגדה 252 פועלים במרכז הרצועה. הכוחות מבצעים פשיטות ממוקדות ומשמידים תשתיות טרור.
במהלך הפעילות הלוחמים זיהו חוליית מחבלים מטמינה מטענים במרחב במטרה לפגוע בכוחות, כלי טיס של חיל האוויר תקף וחיסל את החוליה.

לאורך היממה האחרונה כלי טיס ומטוסי קרב של חיל האוויר תקפו עשרות מטרות טרור ברצועת עזה.
בין המטרות שהותקפו, תשתיות טרור, מחבלים, פירים תת קרקעיים, עמדות ומבנים צבאיים.

מצורף תיעוד מפעילות כוחות צה״ל ברצועת עזה: https://bit.ly/3Sx5Mdz

מצורפות תמונות מפעילות כוחות צה״ל ברצועת עזה: https://IDFANC.activetrail.biz/ANC3107202462389729872

