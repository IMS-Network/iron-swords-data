## Message 10703

דובר צה״ל:

מפקד עוצבת הגליל לראשי הרשויות והמועצות המקומיות בגליל העליון: ״ערוכים למגוון תרחישים - בהגנה ובהתקפה״

מפקד עוצבת ״הגליל״ (אוגדה 91), תת-אלוף שי קלפר, נפגש הבוקר (ד׳) עם ראשי הרשויות והמועצות המקומיות בגליל העליון.
מפקד האוגדה הציג את עיקרי תמונת המצב ואת מוכנות כוחות האוגדה להמשך.

כמו כן, קיים עימם שיח פתוח וציין את חשיבות הקשר ההדוק והשותפות, בייחוד בימים אלה, והדגיש את הצורך בשמירה על הנחיות פיקוד העורף ועירנות התושבים, לצד אורך רוח וחוסן אזרחי.

מדברי מפקד עוצבת הגליל, תת-אלוף שי קלפר: ״אני אומר זאת בצניעות, אבל אנחנו ערוכים חזק מאוד. אירועי היממה האחרונה היו משמעותיים מאוד. אנחנו מקיימים הערכות מצב, ובמקביל ערוכים למגוון תרחישים - בהגנה ובהתקפה. אנחנו כאן בשביל התושבים ונעשה כל שיידרש״.

מצורפות תמונות בנושא: https://IDFANC.activetrail.biz/ANC12153107

