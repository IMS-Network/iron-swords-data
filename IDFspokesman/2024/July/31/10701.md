## Message 10701

דובר צה"ל:

לוחמי צה"ל הרסו הלילה את ביתו של המחבל מוריד דאחדחה שביצע את פיגוע הירי בצומת המשטרה הבריטית ב-7.1.2024 בו נרצחו עמאר מנסור וד״ר לארה טנוס ז"ל; כוחות צה״ל, שב״כ ומג״ב עצרו במהלך השבוע כ-40 מבוקשים במרחב פיקוד המרכז

לוחמי צה"ל פעלו הלילה בכפר עטארה שבחטיבת בנימין והרסו את בית המחבל, מוריד דאחדחה שביצע, יחד עם מחבלים נוספים את פיגוע הירי בצומת המשטרה הבריטית ב-7.1.2024 בו נרצחו עמאר מנסור וד״ר לארה טנוס ז"ל. במהלך הפעילות הלילה ברחבי איו״ש איתרו והחרימו הלוחמים מחרטה לייצור נשק ושלושה נשקים.
נמסרו צווי הריסה לבתיהם של המחבלים הנוספים שלקחו חלק בפיגוע.

במהלך השבוע הכוחות פעלו למעצר של כ-40 מבוקשים ביניהם בשני מבצעים, בבורקא שבשומרון ובדהיישה שבעציון, והחרימו אמצעי לחימה ותחקרו חשודים רבים.

עד כה נעצרו מתחילת המלחמה כ-4,400 מבוקשים ברחבי אוגדת יהודה ושומרון והבקעה, כ-1,850 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/3ylElfW

מצורף תיעוד מהריסת בית המחבל: https://bit.ly/3A5QbeD

מצורפות תמונות בנושא: https://IDFANC.activetrail.biz/ANC3107202485746657

