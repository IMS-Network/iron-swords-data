## Message 10673

דובר צה״ל:

בשעה זו כוחות צה״ל ומשטרה עוצרים את הפריצה של אזרחים ישראליים לבסיס שדה תימן.   

הרמטכ״ל, רב-אלוף הרצי הלוי, התייחס לאירוע ואמר:

״אירוע הפריצה לבסיס שדה תימן הוא חמור ביותר ומנוגד לחוק. הפריצה לבסיס צבאי והפרת הסדר במקום הן התנהגות חמורה שאינה מקובלת בשום אופן. אנחנו נמצאים במלחמה, ופעולות מסוג זה מסכנות את ביטחון המדינה. 
אני מגנה בחריפות את האירוע ואנחנו פועלים להשיב את הסדר בבסיס.

אני נותן גיבוי מלא לפרקליטות הצבאית ולמשטרה הצבאית החוקרת בחקירת כל אירוע המובא לידיעתן. זוהי חובתן, ללא קשר לדרגה או תפקיד. דווקא חקירות אלו הן שמגנות על חיילינו בארץ ובעולם ושומרות על ערכי צה"ל. החקירות האלה מתבצעות תוך שמירה על כבוד חיילינו שאנו מפקדיהם.״

