## Message 10671

דובר צה״ל:

מפקד פיקוד המרכז לראשי הרשויות ביהודה ושומרון ובחטיבת הבקעה והעמקים: "המטרה שעומדת מול עינינו היא להגן על תושבי מדינת ישראל ולסכל טרור"

מפקד פיקוד המרכז, אלוף אבי בלוט נפגש אתמול (א׳) עם ראשי הרשויות והמועצות ביהודה ושומרון ובחטיבת הבקעה והעמקים, ביניהם ראשי הרשויות בקו התפר. 
במסגרת הפגישה הוצגו עיקרי הערכת המצב המבצעית והתקיים שיח פתוח עם ראשי הרשויות והמועצות.

האלוף הדגיש שביטחון היישובים והתושבים והקשר בין צה״ל למנהיגות המקומית וההתיישבות הוא בעל חשיבות רבה ונמצא בלב העשייה בפיקוד המרכז. 

מדברי מפקד פיקוד המרכז, אלוף אבי בלוט: ״הקשר בין ההתיישבות למפקדי החטיבות הוא קריטי וחשוב. אנחנו מבינים את החשיבות שהמעגל הפנימי של היישובים יהיה חזק, בעקבות כך תגברנו באלפי נשקים ואמצעי לחימה, הצבנו חיילים ביישובים ותגברנו במגוון מרכיבי ביטחון. הפעילות ההתקפית מתעצמת מיום ליום - לוחמי מארבים שמחסלים עשרות מחבלים, תקיפות אוויריות משמעותיות, כדוגמת מה שנעשה ע״י הכוחות בשבת האחרונה בבלאטה שבשומרון ובשבוע האחרון בטול כרם שבמנשה. חופש הפעולה הוא תנאי קריטי לחיזוק תחושת הביטחון של התושבים. אמצעי ההגנה והחומה בקו התפר הם אמצעים מעכבים - מרכיבי הביטחון והכוחות שקופצים לכל קריאה ואירוע הם המשמעותיים. לפני שנה הוקם גדוד פנתר, שכל ייעודו הוא הגנה על התפר ויש עוד המון עשייה בתחום. האיומים על יישובי התפר יפתרו דרך פעילות התקפית לסיכול ולא בפריסת עמדות בהגנה".

מצורפות תמונות בנושא: https://idfanc.activetrail.biz/ANC1235498

מצורף סרטון בנושא: https://bit.ly/4dhH7BG

