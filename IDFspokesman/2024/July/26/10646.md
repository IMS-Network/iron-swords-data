## Message 10646

דובר צה״ל: 

הרמטכ״ל בחאן יונס: לא מניחים לחמאס עד שאנחנו מחזירים את החטופים ועד שאנחנו מפרקים את הגדוד האחרון

הרמטכ״ל, רב-אלוף הרצי הלוי, קיים אמש (ה') הערכת מצב בחאן יונס שברצועת עזה ופגש את המפקדים שהשתתפו במבצע חילוץ החללים החטופים, עם מפקד פיקוד הדרום, אלוף ירון פינקלמן, מפקד אוגדה 98, תת-אלוף דן גולדפוס, ומפקדי החטיבות. 

מצורף סרטון מדברי הרמטכ״ל: https://bit.ly/4fh4BJ1

מצורפות תמונות בנושא: https://IDFANC.activetrail.biz/ANC26071000

מצורפים דבריו המלאים של הרמטכ״ל: ״שלושים שעות להוציא את החללים מבטן האדמה, באמת ממקום מוסתר, מאחורי מנהרה, מאחורי הדיפונים, זה עניינים מאוד מאוד מסובכים, ואתם עושים את זה בצורה שהיא באמת מעוררת הערכה רבה. היינו ליד הגופות האלה בעבר, לא ידענו להושיט את היד. עכשיו רק ידענו להושיט את היד, הושטנו את היד. הבאנו חמישה חללים, שתראו אחרת לא בטוח שאי פעם היינו מביאים את זה. אנחנו מאוד רוצים להביא חטופים בחיים וזה דורש לחץ, להרוג מפקדים של חמאס, להרוג פעילים של חמאס. הסכם שחרור חטופים, דבר שאנחנו לוחצים כדי להגיע אליו ולהביא בתנאים טובים וזו משימה עליונה. זו מטרת מלחמה מוגדרת, ואנחנו גם לא צריכים שיגדירו לנו את זה. זה עניין ערכי בסיסי. ואנחנו לא מניחים לחמאס עד שאנחנו לא מחזירים את החטופים. ואנחנו לא מניחים לחמאס עד שאנחנו לא מפרקים את הגדוד האחרון, את הפלוגה האחרונה ועובדים חזק מאוד. כל הזמן חושבים איך ללחוץ קדימה״.

