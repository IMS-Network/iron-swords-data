## Message 10638

דובר צה"ל:

נמשכת הלחימה ברצועת עזה; לוחמי אוגדה 98 חיסלו עד כה כ-100 מחבלים בחאן יונס; שבע חוליות מחבלים ששיגרו פצמ״רים על כוחותינו חוסלו מהאוויר

צוותי הקרב של חטיבות 7 והצנחנים, הפועלים בפיקוד אוגדה 98 בחאן יונס, חיסלו עד כה כ-100 מחבלים במרחב.

במספר סגירות מעגל, כלי טיס של חיל האוויר תקפו בהכוונת אוגדה 98 וחיסלו במרחב שבע חוליות מחבלים ששיגרו פצמ״רים לעבר כוחותינו במהלך הלחימה במרחב, לא היו נפגעים
בתקיפות נוספות במרחב, חוסלו מהאוויר חוליות מחבלים שהתכוננו לירות לעבר כוחותינו.

לוחמי יחידה 414 זיהו שני מחבלים חמושים שפעלו במרחב רפיח, ובשיתוף עם חיל האוויר, כלי טיס תקף את המחבלים וחיסל אותם. 
זמן קצר לאחר מכן, מחבל זוהה לוקח את הנשק בו היה חמוש אחד המחבלים שחוסלו, וחוסל מהאוויר לצד מחבל נוסף.

לוחמי צוותי הקרב של חטיבות גבעתי ו-401 בפיקוד אוגדה 162 חיסלו במרחב רפיח מספר מחבלים שהיוו איום על כוחותינו ואיתרו פירי מנהרות ואמצעי לחימה, בהם משגרי רקטות ארוכות טווח ומטענים במרחב תל א-סולטאן.

כ-45 מטרות טרור הותקפו ביממה האחרונה על ידי מטוסי קרב, מסוקי קרב וכלי טיס של חיל האוויר, בהן חוליות מחבלים, פירי מנהרות, מבנים צבאיים ותשתיות טרור שונות. 
באחת התקיפות, כלי טיס תקפו בהכוונת פיקוד הדרום שני בורות שיגור מהם שוגרו רקטות במהלך המלחמה למרחב באר שבע.

מצורף תיעוד מתקיפות צה"ל ברצועת עזה: https://bit.ly/3LFd2QL

מצורף תיעוד מחיסול המחבלים החמושים במרחב רפיח: https://bit.ly/3WdeIWo

מצורף תיעוד מפעילות צק"ח הצנחנים במרחב חאן יונס: https://bit.ly/4dfvIT1

מצורפות תמונות מפעילות הכוחות ברצועת עזה: https://IDFANC.activetrail.biz/ANC26072024625459

