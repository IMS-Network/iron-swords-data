## Message 10681

דובר צה"ל:

כוחות אוגדה 98 השלימו את משימתם בח'אן יונס; חוסל מחבל שקידם מתווי טרור רבים נגד כוחותינו במרכז הרצועה

אוגדה 98 השלימה הלילה את פעילותה באזור ח'אן יונס. צוותי הקרב החטיבתיים של 7, צנחנים וקומנדו פעלו במרחב במשך כשבוע, חיסלו מעל ל-150 מחבלים, השמידו מנהרות טרור, מחסני אמל"ח, תשתיות טרור ואיתרו אמצעי לחימה. כמו כן, חילצו במבצע משותף עם השב״כ את החטופה שנרצחה מיה גורן, ואת החללים החטופים רס"ם (מיל') רביד אריה כץ, רס"ר (מיל') אורן גולדין, סמ"ר תומר אחימס, סמל קיריל ברודסקי ז"ל שנחטפו ונרצחו על-ידי ארגון הטרור חמאס במהלך מתקפת הטרור האכזרית ב-7 באוקטובר.

כלי טיס של חיל האוויר, בשיתוף אוגדת עזה תקף את המחבל איבראהים חיג׳אזי, אשר שימש אחראי נ״ט בגדוד נוציראת של ארגון הטרור חמאס. המחבל היה שותף לתכנון וביצוע מתווי טרור רבים נגד כוחותינו ושימש מוקד ידע בתחום.

אוגדה 252 פועלת במרכז הרצועה. כוחות האוגדה פושטים על איתורים ממוקדים, מחסלים מחבלים ומשמידים תשתיות טרור. כלי טיס של חיל האוויר בשיתוף צוות הקרב של חטיבת אלכסנדרוני (3) חיסל חוליית מחבלים של ארגון הטרור חמאס שפעלה בתוך מבנה במרחב.

מצורף תיעוד מתקיפות צה"ל ברצועה: https://bit.ly/3y8azLL

מצורפות תמונות מפעילות כוחות צה"ל ברצועה: https://IDFANC.activetrail.biz/ANC3007202429388

