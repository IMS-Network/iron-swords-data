## Message 10686

דובר צה"ל:

צה"ל תקף יעדי טרור של חיזבאללה בדרום לבנון

לפני זמן קצר, מטוסי קרב תקפו עמדת תצפית של ארגון הטרור חיזבאללה במרחב עייתא א-שעב ותשתית טרור של חיזבאללה במרחב כפר כילא שבדרום לבנון.

 בשעות האחרונות זוהו כחמישה עשר שיגורים שחצו משטח לבנון למספר מרחבים בגליל העליון, זוהו נפילות במרחבים יראון, יפתח ומטולה, אין נפגעים. 

בהמשך להתרעות שהופעלו בשעות 15:51-15:53 במרחב הגליל העליון, זוהו מספר כלי טיס בלתי מאוישים שחצו משטח לבנון, זוהתה נפילה במרחב בית הלל, אין נפגעים.

כוחות כיבוי פועלים כעת על מנת לכבות מספר שריפות שפרצו בעקבות נפילות במספר מרחבים.

צה"ל תקף בארטילריה מספר מרחבים מהם בוצעו שיגורים למרחב הגליל העליון.

מצורף תיעוד מהתקיפות: https://bit.ly/46rJ1gO

