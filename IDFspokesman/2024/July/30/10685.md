## Message 10685

דובר צה"ל:

התביעה הצבאית הגישה היום (ג') כתב אישום נגד חייל במילואים בגין מספר עבירות של התעללות בנסיבות מחמירות והתנהגות שאינה הולמת.

בכתב האישום נטען, כי במספר אירועים במהלך החודשים פברואר-יוני 2024, בעודו מאבטח נסיעות של עצורים ביטחוניים, הפעיל הנאשם אלימות חמורה כלפי העצורים שהיה אמון על שמירתם. 

בחלק מהנסיעות, מבלי שנשקפה סכנה מהעצורים הביטחוניים, ובעוד  העצורים אזוקים בידיהם וברגליהם ומכוסי עיניים, הכה אותם הנאשם, בחלק מהפעמים באמצעות אלה ובפעם נוספת באמצעות נשקו האישי. כל אלו עשה הנאשם תוך תיעוד המעשים בסרטוני וידאו.

צה"ל פועל וימשיך לפעול מתוך מחויבות עמוקה לשלטון החוק, ועומד בחובותיו לפי כללי המשפט הישראלי והבינלאומי.

