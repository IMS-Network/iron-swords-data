## Message 10376

דובר צה״ל:

הותקף מבנה עיריית חאן יונס ברצועת עזה, אשר שימש את חמאס לפעילות צבאית; חוסלו המחבלים שביצעו את השיגורים אמש לנחל עוז

במהלך הלילה, צה״ל תקף באמצעות כלי טיס של חיל האוויר ובהכוונה מודיעינית של שב"כ ופיקוד הדרום, את מבנה עיריית חאן יונס ברצועת עזה, אשר שימש את חמאס לפעילות צבאית.  
בין היתר, במבנה מצוי פיר מבצעי המחובר לתוואי תת קרקעי וכן משמש כמקום כינוס למחבלי הארגון.

טרם התקיפה ננקטו מספר צעדים לצמצום הסיכון לפגיעה באזרחים. כחלק מאותם מאמצים התבצע פינוי אוכלוסיה מקדים.

חמאס פועל בתוך המרחב ההומניטרי ומפר באופן קבוע את החוק הבין לאומי, תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל. 
צה״ל ימשיך לפעול בנחישות על מנת לפגוע באויב באופן מדויק.

אמש (ש׳) זוהה שיגור אחד שחצה ממרחב שג'אעייה שבצפון הרצועה ונפל בשטח פתוח במרחב נחל עוז, אין נפגעים.
זמן קצר לאחר מכן, מרכז האש של אוגדה 98 הכווין תקיפה אווירית לחיסול המחבל שביצע את השיגור והשמיד את המבנה ממנו בוצע השיגור.

כוחות אוגדה 98 חיסלו ביממה האחרונה מספר מחבלים והשמידו תשתיות טרור במרחב שג'אעיה. במהלך היממה האחרונה איתרו אמצעי לחימה רבים, בהם מטענים, קלאצ׳ניקובים, מקלעים ורובים. 
באחת הפעילויות, צוות הקרב של חטיבת הצנחנים השמיד משגר מרגמות ובנוסף הכוחות איתרו נשק 'RPG', רימון, פתילי חבלה ומטען חבלה מאולתר. 

לוחמי אוגדה 162 ממשיכים להלחם במרחב רפיח שבדרום הרצועה, במהלך היממה האחרונה הכוחות חיסלו מעל ל-30 מחבלים בקרבות פנים אל פנים ובתקיפות של חיל האוויר.
בנוסף, מטוסי קרב השמידו משגר רקטות מוכן לשיגור במרחב רפיח.

מצורפות תמונות מפעילות הכוחות: https://idfanc.activetrail.biz/ANC0707202482746

