## Message 10517

דובר צה״ל: 

מפקד חיל האוויר, אלוף תומר בר: ״בקרב ההירואי בבארי נוכחנו בגבורתם של אזרחים, חברי כיתת הכוננות ולוחמי צה״ל. נוכחנו בגבורתם של לוחמינו מיחידת שלדג אשר איבדה שניים מלוחמיה באותו הקרב וספגה אבידות נוספות במהלך המלחמה

טקסי סיום קורס קציני מערך הבקרה האווירית ופיקוח הטיסה וקורס קצינים מערכי בבסיס ״עובדה״ התקיימו היום (ד׳). את הקורסים סיימו 154 קצינים וקצינות לאחר חצי שנה של הכשרה.

מדבריו של מפקד חיל האוויר, אלוף תומר בר: ״לאחרונה נשמעות אמירות שונות לגבי כשירות החיל בשבעה באוקטובר.
מעל במה זו, אני מבקש לומר בצורה ברורה- חיל האוויר נכנס לאירועי אותה שבת ארורה, ללא בעיית כשירות מבצעית.
המראנו למלחמה הרב זירתית הקשה הזו מאוחדים ומלוכדים, על אף המחאה, ומאז לא נחתנו.
לא ננחת עד להשלמת המשימה, עד לניצחון כל אויבנו.
בשבועות הקרובים נסיים את ביצוע התחקיר החילי, נציגו פנימה בתוך צה״ל ולאחר מכן נציגו לציבור בשקיפות.
בשבוע שעבר הוצג לציבור תחקיר האירועים בישוב בארי. כמפקדם - נתתי ואני נותן גיבוי להחלטות אשר קיבלו בשטח בבוקר השבעה באוקטובר. 
תרבות התחקור נטועה עמוק ב-DNA של חיל האוויר. כך נהיה טובים יותר, ראויים יותר לאזרחים עליהם נשבענו להגן״. 

מצורף סרטון מדבריו של מפקד חיל האוויר, אלוף תומר בר: https://bit.ly/3WtzRft

