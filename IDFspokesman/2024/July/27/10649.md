## Message 10649

דובר צה״ל:

עקב פעולות טרור רבות וירי תמ״ס לעבר מדינת ישראל מהשכונות הדרומיות של חאן יונס, השהות במרחב זה הפכה מסוכנת. לכן, בעת הזו תתבצע התאמה של המרחב. ההתאמה הינה ביחס למידע מודיעיני מדויק לפיו ארגון הטרור חמאס מיקם תשתיות טרור באזור שהוגדר כמרחב הומניטרי.

האזהרה המוקדמת מתבצעת על מנת לצמצם את הפגיעה באוכלוסייה האזרחית ולהרחיק אותה ממרחב הלחימה.

צה״ל עומד לפעול בעוצמה כנגד ארגוני הטרור, ולכן קורא לאוכלוסיה שנותרה בשכונות הדרומיות של חאן יונס להתפנות באופן זמני אל המרחב ההומניטרי המותאם במוואסי. 

פעולות הפינוי מתבצעות באמצעות הודעות SMS, הודעות קוליות מוקלטות, שיחות טלפון, שידורי מדיה בערבית וכרוזים.

צה״ל ימשיך לפעול נגד ארגון הטרור חמאס שעושה שימוש בתושבי עזה כמגן אנושי לפעילות ותשתיות הטרור שלו. 

מצורפת גרפיקה מונפשת של המרחב ההומניטרי המותאם במוואסי ומרחב הפינוי: https://bit.ly/4focSuD

מצורפת גרפיקה של המרחב המותאם: https://IDFANC.activetrail.biz/ANC26072024928984435

