## Message 10652

דובר צה"ל:

צה״ל תקף מתחם פיקוד ושליטה של חמאס שהוסווה במרחב בית ספר חדיג׳ה במרכז הרצועה: בתקיפה חוסלו מחבלי חמאס שהסתתרו ופעלו מתוך המתחם

מטוסי קרב תקפו לפני זמן קצר בהכוונת מידע מודיעיני של אמ״ן, שב״כ ופיקוד הדרום, מחבלים שפעלו במתחם פיקוד ושליטה של ארגון הטרור חמאס, שהוסווה במרחב בית הספר חדיג׳ה שבמרכז הרצועה.

מרחב התשתית שימש כמקום מסתור עבור מחבלי חמאס וממנו קודמו והוצאו לפועל מתווי טרור שונים נגד כוחות צה״ל ומדינת ישראל. במקביל, במתחם פותחו ואוחסנו אמצעי לחימה רבים.

טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מותאם לסוג התקיפה, חוזי מדויק ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות וצרכי טרור.

