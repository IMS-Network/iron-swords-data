## Message 10651

דובר צה"ל:

צה״ל השמיד מהאוויר אתר שיגור שהיה מוכן לביצוע ירי לעבר הארץ: אוגדות 98 ו-162 ממשיכות לפשוט על תשתיות טרור ולחסל חוליות מחבלים חמושות במרחבים השונים

מטוסי קרב של חיל האוויר תקפו ביממה האחרונה עשרות מטרות טרור ברצועה, ביניהן מבנים צבאיים, חוליית חמושות ותשתיות טרור נוספות. 
כמו כן, בהכוונת פיקוד הדרום, תקפו והשמידו אתר שיגור במרחב זייתון, שהיה מוכן לביצוע ירי לעבר שטח הארץ.

בח'אן יונס, צוותי הקרב החטיבתיים 7 וצנחנים שבפיקוד אוגדה 98, פשטו באופן ממוקד על תשתיות טרור בעל ובתת הקרקע במקביל ואיתרו אמצעי לחימה רבים. בין אמצעי הלחימה שאותרו, טילי כתף, רימונים, רובי קלאצ׳ניקוב וציוד צבאי נוסף.
במסגרת אחת הפשיטות זוהתה חוליית מחבלים מבצעת שיגור במרחב, בתוך דקות ספורות מרגע הזיהוי, מטוסי קרב תקפו וחיסלו את מחבלי החולייה.

במרחב רפיח, לוחמי צוות הקרב של חטיבת גבעתי ו-401 שבפיקוד אוגדה 162, פשטו על מספר תשתיות צבאיות, איתרו אמצעי לחימה וחיסלו חוליות חמושות בקרבות מטווח קרוב.

מצורף תיעוד מתקיפת אתר השיגור בזייתון: https://bit.ly/3WPu1Xb

מצורף תיעוד מפעילות כוחות צה״ל ברצועה: https://bit.ly/4djbQ14

מצורפות תמונות מפעילות כוחות צה״ל ברצועה: https://IDFANC.activetrail.biz/ANC270720248209484098

