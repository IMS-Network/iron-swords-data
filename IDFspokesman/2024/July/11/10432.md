## Message 10432

דובר צה״ל:

כוחות צה״ל ושב״כ חיסלו מחבל במנגנון ביטחון הפנים של ארגון הטרור חמאס; כוחות מצק״ח הקומנדו איתרו רחפני נפץ לצד פצצות מרגמה ומטולי RPG במטה אונר״א שבמרכז הרצועה

השבוע, כוחות צה״ל ושב״כ תקפו באמצעות כלי טיס במרכז הרצועה וחיסלו את המחבל חסן אבו כויכ, ראש מחלקת המבצעים הביטחוניים במחוז מחנות המרכז, במנגנון ביטחון הפנים של ארגון הטרור חמאס. חסן היה פעיל צבאי ופעיל בועדת החירום התנועתית אשר הוביל מתווי טרור רבים נגד מדינת ישראל. בנוסף, חוסל המחבל, נאצר מהנא, ראש צוות במודיעין הצבאי של ארגון הטרור חמאס.

צוות הקרב של חטיבת הקומנדו ממשיך לפעול במטה אונר״א שבמרכז הרצועה. ביממה האחרונה הלוחמים איתרו אמצעי לחימה רבים במרחב המטה. בין האמל"ח שאותר, רחפני נפץ, מטענים, רימונים, רובי צלפים, פצצות מרגמה, רקטות, מטולי RPG ועוד. במקביל לכך, הכוחות הכווינו כלי טיס של חיל האוויר שתקף את מתחם הלחימה שבמרחב, ממנו מחבלים ביצעו ירי לעבר הכוחות בעת הלחימה.

כוחות אוגדה 162 ממשיכים לפעול במרחב רפיח, ביממה האחרונה הלוחמים בשיתוף חיל האוויר חיסלו עשרות מחבלים.
לוחמי צוות הקרב של חטיבת הנח״ל השמידו מספר תשתיות ממולכדות ופירים תת קרקעיים שאותרו במרחב.
בפשיטות על תשתיות טרור במרחב תל סולטאן, לוחמי צוות הקרב של חטיבה 401 איתרו פירים תת קרקעיים, מטולי RPG ואמצעי לחימה נוספים.

מצורף תיעוד מפעילות הכוחות ברצועת עזה: https://bit.ly/45Y4C0g

מצורפות תמונות מפעילות הכוחות ברצועת עזה: https://IDFANC.activetrail.biz/ANC110720242849842

