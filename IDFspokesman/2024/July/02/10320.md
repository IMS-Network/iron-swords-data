## Message 10320

דובר צה"ל:

לוחמי צה"ל, שב"כ ומג"ב פעלו הלילה למעצר 15 מבוקשים ברחבי יהודה ושומרון; בבלאטה שבשכם הושמדו שתי מחרטות לייצור אמצעי לחימה, יחד עם חלקי נשק שאותרו במקום

בבלאטה שבשכם עצרו הכוחות מבוקש והשמידו שתי מחרטות לייצור אמצעי לחימה, יחד עם חלקי נשק שאותרו במקום. בפנדקומיה ובסילאת א-דהאר שבגזרת החטיבה נעצרו שני מבוקשים נוספים.

באלעידה, חוסאן ובארטס שבחטיבת עציון נעצרו תשעה מבוקשים, בחברון ובסמוע שבחטיבת יהודה נעצרו שלושה מבוקשים והוחרם אקדח. בפונדוק שבחטיבת אפרים אותר והוחרם רובה ציידים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים, כ-1,750 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/45QtAOR

מצורפות תמונות מפעילות הכוחות: https://IDFANC.activetrail.biz/ANC020720245435345

