## Message 10326

דובר צה״ל: 

*הרמטכ״ל ברפיח: זו מערכה ארוכה, בנחישות ובהתמדה אנחנו מממשים את המשימות ומתישים את הצד השני* 

הרמטכ״ל, רב-אלוף הרצי הלוי, ביקר היום (ג׳) בשטחי רענון במרחב כרם שלום, עם ראש אגף הטכנולוגיה והלוגיסטיקה, אלוף מישל ינקו, ראש חטיבת הלוגיסטיקה, תת-אלוף מוטי מזרחי, קצין טכנולוגיה ואחזקה ראשי, תת-אלוף אריאל שימה, קצין לוגיסטיקה ראשי, תת-אלוף חיים מלכי ומפקדים נוספים.

בנוסף, סייר הרמטכ״ל במרכז לוגיסטי קדמי שהוקם בתוך רצועת עזה וקיים שיח עם המפקדים והלוחמים.  

מצורף סרטון מדברי הרמטכ"ל: https://bit.ly/45QTZwj

מצורף סרטון בנושא: https://bit.ly/4briZeI

מצורפות תמונות בנושא: https://IDFANC.activetrail.biz/ANC354650

מצורפים דבריו המלאים של הרמטכ"ל:
"אנחנו סופרים בחטיבת רפיח, מה שראינו בעיניים אני לא יודע להגיד דברים מהאוויר מעל 900 מחבלים הרוגים, בתוכם גם מפקדים, לפחות מפקד גדוד אחד הרבה מ״פים והרבה פעילים. המאמץ עכשיו, והסיבה שאנחנו עובדים כאן עוד שבוע ועוד שבוע, הוא עכשיו המאמץ על השמדת התשתיות ועל השמדת התשתיות בתת קרקע, וזה לוקח זמן, ולכן המערכה הזו היא ארוכה כי אנחנו לא רוצים להשאיר את רפיח עם התשתיות. יש אנשים שהרגנו בתת קרקע, יש אנשים שניסו לצאת והרגנו.
והמאמץ הזה שלנו, המתמשך, הרדיפה הזו, 
היא מאוד מאוד חשובה. שהם ירגישו מותשים ואנחנו נרגיש טעונים ונחושים. כשאנחנו נעבור שלב נתאים לשלב הזה את הדברים המתאימים, נביא שיטות אחרות, נביא תחבולה אחרת, נביא תמיכה לוגיסטית בצורה שונה שהיא תתאים לשלב הזה, וכל הדברים האלה בסוף מתרכזים לזה שאנחנו בנחישות, בהתמדה באורך רוח, הופכים את זה להתשה לצד השני ולמימוש המשימות מבחינתנו. הרבה מאוד רצון, הרבה אורך רוח והתמדה והתוצאות ידברו בהמשך.
הערכה רבה, תודה".

