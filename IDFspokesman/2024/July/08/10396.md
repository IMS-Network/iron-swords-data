## Message 10396

דובר צה״ל:

בעקבות מידע מודיעני על שימוש מחבלי חמאס והימצאות תשתיות טרור: כוחות אוגדה 99 פועלים כעת בעיר עזה, בין היתר במטה אונר״א הממוקם במרחב

במהלך הלילה, כוחות צה״ל ושב״כ בפיקוד אוגדה 99 החלו בפעילות לסיכול טרור במרחב העיר עזה, בין היתר במטה אונר״א הממוקם במרחב.

פעילות הכוחות במרחב החלה בעקבות מידע מודיעני על הימצאות תשתיות טרור של ארגוני הטרור חמאס וגא״פ, בהם מחבלים, אמצעי לחימה וחדרי כליאה וחקירות.

כוחות צה״ל פעלו בעבר במרחב, חיסלו ועצרו מחבלי חמאס רבים והשמידו תוואי תת קרקעי נרחב שעבר מתחת למתחם. 

עם תחילת הפעילות, צה״ל כרז והתריע לאזרחים על פעילות במרחב וייפתח מעבר מסודר ליציאת אזרחים בלתי מעורבים מהמרחב. 

צה״ל ימשיך לפעול בהתאם לדין הבין-לאומי וכנגד ארגוני הטרור חמאס וגא״פ, הפועלים באופן שיטתי וציני מתוך תשתיות אזרחיות ובהן מתחמי אונר״א, המשמשים אותם לתכנון והוצאת פעולות טרור נגד מדינת ישראל.

