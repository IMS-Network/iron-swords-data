## Message 10395

דובר צה"ל:

כוחות צה"ל חיסלו יותר מ-30 מחבלים במרחב רפיח ועשרות מחבלים בשג'אעייה ביממה האחרונה; הותקפו אתרי שיגור מוכנים לשיגור לשטח הארץ

לוחמי צוותי הקרב החטיבתיים בפיקוד אוגדה 162 וכלי טיס של חיל האוויר חיסלו ביממה האחרונה יותר מ-30 מחבלים שהיוו איום על כוחותינו במרחב רפיח, איתרו פירי מנהרות והחרימו אמצעי לחימה.

כלי טיס של חיל האוויר בשיתוף פיקוד הדרום תקפו ביממה האחרונה שני אתרי שיגור מוכנים לשיגור לשטח הארץ במרחב חאן יונס ובעיר עזה.

במרחב שג'אעייה, צוותי הקרב החטיבתיים בפיקוד אוגדה 98 השמידו תשתיות טרור, וחיסלו מהאוויר ומהקרקע עשרות מחבלים שעסקו בירי נ"ט ותמ"ס בארגון הטרור חמאס. 

לאורך הלילה, כלי טיס ומטוסי קרב של חיל האוויר תקפו יעדי טרור רבים ברחבי רצועת עזה, בהם תשתיות ששימשו את מחבלי חמאס לתכנון והוצאה לפועל של מתווי טרור נגד כוחות צה"ל הפועלים כעת ברצועה. 
באחת התקיפות כלי טיס תקף בשיתוף החטיבה הדרומית של אוגדת עזה מחבל צליפה מארגון הטרור חמאס, שלקח חלק בפעולות טרור נגד כוחותינו ברצועת עזה. 

מצורף תיעוד מתקיפות צה"ל ברצועת עזה: https://bit.ly/3RSVFPN

מצורף תיעוד מפעילות הכוחות ברצועת עזה: https://bit.ly/4ePPKF7

מצורפות תמונות מפעילות הכוחות ברצועת עזה: https://IDFANC.activetrail.biz/ANC08072024645985463

