## Message 10407

דובר צה"ל:

כוחות אוגדה 99 ממשיכים לפעול בעיר עזה, חוסלו עד כה עשרות מחבלים וכן אותר אמל"ח רב; בשג'אעיה וברפיח חוסלו ביממה האחרונה עשרות מחבלים

כוחות אוגדה 99 ממשיכים לפעול בעיר עזה, זאת בעקבות מידע מודיעיני מקדים המעיד על הימצאות תשתיות טרור של ארגוני הטרור חמאס וגא״פ במרחב. הכוחות חיסלו עד כה עשרות מחבלים ואיתרו אמצעי לחימה רבים במרחב.

כוחות אוגדה 98 פועלים בשג׳אעיה, מעל ומתחת לקרקע במקביל. 
במסגרת פעילותם, הכוחות חיסלו מספר מחבלים ואיתרו אמצעי לחימה רבים בהם ציוד צלפים, RPG, רימונים, נשקים מסוג "קלאצ׳ניקוב" ועוד.
בנוסף, הכוחות השמידו תשתיות טרור ותוואי תת קרקעי במרחב.

במהלך היממה האחרונה לוחמי צוותי הקרב החטיבתיים בפיקוד אוגדה 162, חיסלו במרחב רפיח עשרות מחבלים בהיתקלויות פנים מול פנים ובשיתוף פעולה עם מטוסי קרב וכלי טיס של חיל האוויר.

במהלך היממה האחרונה כלי טיס ומטוסי קרב של חיל האוויר תקפו מטרות טרור ברצועה. בין המטרות שהותקפו, מבנים צבאיים, פירים תת קרקעיים, תשתיות טרור ועוד.

מצורף תיעוד מפעילות כוחות צה"ל ברצועת עזה: https://bit.ly/3XSbAlh

מצורף תיעוד מתקיפות צה"ל ברצועת עזה: https://bit.ly/4cJuQps

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC0907202423554

