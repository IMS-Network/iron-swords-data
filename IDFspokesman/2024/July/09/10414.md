## Message 10414

דובר צה״ל:

בתום 15 שעות של מבצע; כוחות צה״ל ומג״ב השמידו חמ״לים ועשרות מטענים שהוטמנו מתחת לתשתיות אזרחיות בנור א-שמס שבחטיבת מנשה

במבצע הנדסי נרחב שנערך בנור א-שמס שבחטיבת מנשה, כוחות צה״ל ומג״ב, בהכוונה מודיעינית של אמ״ן ושב״כ, השמידו עשרות מטענים שהוטמנו בצירי התנועה במטרה לפגוע בכוחותינו ותוך סיכון התושבים הגרים במרחב. 

בנוסף, במסגרת המבצע הלוחמים השמידו שני חמ״לים אשר שימשו להתארגנות טרור מקומית, עצרו מבוקש והשמידו רכב בו אוחסנו מספר מטעני נפץ.

כמו כן, במהלך הלילה כוחות צה״ל, שב״כ ומג״ב פעלו למעצר 15 מבוקשים ברחבי יהודה ושומרון והחרימו אמצעי לחימה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים. כ-1,750 מהם משויכים לארגון הטרור חמאס.

מצורף תיעוד מפעילות הכוחות בנור א-שמס: https://bit.ly/3xTC63d

מצורפות תמונות מהפעילות בנור א-שמס: https://idfanc.activetrail.biz/ANC0907242424

