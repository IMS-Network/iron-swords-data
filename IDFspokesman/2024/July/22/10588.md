## Message 10588

דובר צה"ל:

כוחות צה״ל החלו בפעילות במרחב חאן יונס; הותקפו עשרות מטרות על ידי חיל האוויר

כוחות אוגדה 98 החלו הבוקר בפעילות משולבת בעל ובתת הקרקע בחאן יונס, בעקבות מידע מודיעיני המעיד על הימצאות מחבלים ותשתיות טרור במרחב ובעקבות ניסיונות שיקום של ארגון הטרור חמאס.
במסגרת הפעילות, תקפו הכוחות וחיסלו מחבלים באמצעות תקיפות אוויריות וירי טנקים.

החל משעות הבוקר כלי טיס של חיל האוויר בשילוב כוחות ארטילריה תקפו יותר מ-30 תשתיות טרור בחאן יונס, ביניהם האזור ממנו בוצע שיגור שנפל בשטח פתוח סמוך לנירים מוקדם יותר היום. לא היו נפגעים באירוע.

בנוסף, חיל האוויר תקף מחסני אמל״ח, עמדות תצפית, פירים תת קרקעיים, ומבנים ששימשו את ארגון הטרור חמאס.

