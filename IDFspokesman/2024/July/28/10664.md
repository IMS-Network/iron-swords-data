## Message 10664

דובר צה"ל:

הרמטכ״ל במג'דל שמס: מעלים את המוכנות שלנו לשלב הבא ללחימה בצפון, נפעל בכל האמצעים להשיב את תושבי הצפון הביתה בביטחון 

הרמטכ״ל, רב-אלוף הרצי הלוי, הגיע אמש (ש׳) למגרש הכדורגל במג'דל שמס ונפגש עם ראש העדה הדרוזית, השיח׳ מוואפק טריף ונציגי המועצה המקומית, מפקד פיקוד הצפון, אלוף אורי גורדין ומפקד אוגדה 210, תת-אלוף יאיר פלאי. 

מצורף סינק של הרמטכ"ל בנושא: https://bit.ly/4cYUjLU

מצורף סרטון בנושא: https://bit.ly/4fpzmM3

מצורפות תמונות בנושא: https://IDFANC.activetrail.biz/ANC280720246854564165145611546

מצורפים דבריו המלאים של הרמטכ״ל: ״אנחנו יודעים בדיוק מאיפה שוגרה הרקטה היום. בחנו כאן על חומת מגרש הכדורגל, את שרידי הרקטה, אנחנו יודעים לומר, זו רקטת פאלק עם ראש קרב של חמישים ושלושה קילוגרם. זו רקטה של חיזבאללה. ומי שיורה רקטה כזו לתוך שטח בנוי רוצה להרוג אזרחים, רוצה להרוג ילדים. אנחנו מחזקים מאוד את העדה הדרוזית, היא שותפה אמיצה שלנו, מלאה, בתוך שאר אזרחי ישראל, למלחמה על הבית, הבית של כולנו. אנחנו מחזקים מאוד את תושבי מג׳דל שמס, ואנחנו מחבקים את המשפחות השכולות ומאחלים לכל הפצועים החלמה מהירה והחלמה מלאה. חשוב לי לומר לכם, תושבי הצפון, זו תקופה ארוכה כבר שאתם לא בבתים. אנחנו רואים את הקושי, ואנחנו נפעל בכל האמצעים להשיב אתכם הביתה בביטחון. אנחנו מעלים מאוד את המוכנות שלנו לשלב הבא ללחימה בצפון, אנחנו במקביל נלחמים בעזה. אנחנו יודעים לתקוף גם רחוק מאוד ממדינת ישראל, יהיו יותר אתגרים, אנחנו נעלה את המוכנות. כשידרש נפעל חזק. החובה שלנו, היא להחזיר את התושבים לצפון בבטחון לבתים, בכל הצפון, גליל ורמת הגולן, חובה מלאה. זה יום קשה, אנחנו נפעל לימים טובים יותר״.

