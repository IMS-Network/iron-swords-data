## Message 10630

הודעה משותפת לדובר צה"ל ודוברות שב"כ:

*חשיפת חומרים חדשים ממבצע חילוץ החטופים; תיעודים של צוות הקרב החטיבתי של עוצבת קומנדו מתוך המנהרה בה נמצאו*

במבצע משותף של צוות הקרב החטיבתי של עוצבת הקומנדו, יחידת אגוז, יחידת יהל"ם וחוקרי ורכזי שב״כ, חולצו אתמול (ד'), החטופה שנרצחה מיה גורן ז"ל, והחללים החטופים רס"ם (מיל') רביד אריה כץ ז"ל, רס"ר (מיל') אורן גולדין ז"ל, סמ"ר תומר אחימס ז"ל וסמל קיריל ברודסקי ז"ל.

בשבועות האחרונים צוות מודיעיני של מפקדת החטופים באגף המודיעין ושב״כ ביצעו מחקר מודיעיני אינטנסיבי וחקירות עצורים לאיתור והפללה של מיקום גופות החטופים במרחב חאן יונס.

בעקבות המידע, איתרו הכוחות פיר תת-קרקעי, במרחב ההומניטרי שהותאם לטובת פעילות האוגדה. בפיר נמצאה מנהרה באורך של כ-200 מטרים ובעומק של כ-20 מטרים עם מספר חדרים בהם אותרו החטופים.

מצורף תיעוד מפעילות לוחמי יחידת יהל"ם, אגוז והנדסה במרחב חילוץ החטופים: https://bit.ly/4bWR0nh

מצורף סינק של מפקד יחידת אגוז, סגן-אלוף ע׳: https://bit.ly/3LEaEtr

מצורפת גרפיקה של מיקום המנהרה ממנה חולצו החטופים במרחב ההומניטרי שהותאם: https://idfanc.activetrail.biz/250724411

מצורפות תמונות בנושא:  https://IDFANC.activetrail.biz/ANC359467

