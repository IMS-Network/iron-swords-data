## Message 10629

דובר צה"ל:

כוחות צה״ל ממשיכים בסריקות אחר המחבלים מפיגוע הירי סמוך לנבי אליאס; כוחות צה"ל, שב"כ ומג"ב פעלו במהלך השבוע למעצר של מעל 50 מבוקשים ברחבי יהודה ושומרון ובחטיבת הבקעה והעמקים

כוחות צה״ל ממשיכים בסריקות אחר המחבלים מפיגוע הירי סמוך לנבי אליאס במרחב חטיבת אפרים שאירע מוקדם יותר היום. 

לאורך השבוע כוחות הביטחון עצרו כ-50 מבוקשים ופעלו להחרמת אמצעי לחימה רבים ברחבי יהודה ושומרון ובחטיבת הבקעה והעמקים. 
במהלך הפעילויות איתרו והחרימו הכוחות אמצעי לחימה בהם, אקדח, חלקי נשק מסוג "M16" ותחמושת נוספת.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-4,400 מבוקשים ברחבי אוגדת יהודה ושומרון והבקעה, כ-1,850 מהם משויכים לארגון הטרור חמאס.

מצורף תיעוד של לוחמי גדוד פנתר אחר המחבלים בחטמ״ר אפרים: https://bit.ly/3Smhess

מצורפות תמונות מפעילות הכוחות ברחבי יהודה ושומרון: https://idfanc.activetrail.biz/ANC25072024456

