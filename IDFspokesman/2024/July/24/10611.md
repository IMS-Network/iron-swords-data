## Message 10611

דובר צה"ל:

בפעולה משותפת של אוויר וקרקע; יחידת אגוז חיסלה חוליית מחבלים ברכב

במהלך היממה החולפת צוותי הקרב של חטיבה 7, צנחנים והקומנדו פועלים בחאן יונס בפיקוד אוגדה 98. הכוחות איתרו תוואי תת-קרקע במרחב וכן חיסלו מחבלים, רובם ע״י צלפים.

במסגרת פעילות צוות הקרב של חטיבת הקומנדו במרחב בני סוהילה, זיהו לוחמי יחידת אגוז רכב נע לעברם ובו חוליית מחבלים. בפעולה משולבת של אוויר וקרקע, כלי טיס וטנק תקפו את הרכב וחיסלו את המחבלים שהיו בתוכו. 

ברפיח, כוחות אוגדה 162 פשטו על מספר תשתיות טרור, איתרו אמצעי לחימה וחיסלו מחבלים שפעלו בקרבתם והיוו עליהם איום.

במקביל לפעילות הקרקעית, מטוסי קרב וכלי טיס של חיל האוויר תקפו עשרות מטרות טרור ברצועת עזה, בינהם מבנים צבאיים, מחבלים, עמדות תצפית ותשתיות טרור שונות.

מצורף תיעוד מפעילות כוחות צה״ל ברצועה: https://bit.ly/3Wyl2Jv

מצורפות תמונות מפעילות כוחות צה״ל ברצועה: https://IDFANC.activetrail.biz/ANC2407202424084250

