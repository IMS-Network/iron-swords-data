## Message 10614

דובר צה"ל:

כוחות צה״ל הרסו את ביתו של המחבל מוחמד מנאצרה בקלנדיה אשר ביצע את הפיגוע בתחנת הדלק בעלי ורצח את יצחק צייגר ז״ל ואוריה הרטום ז״ל

הלילה, כוחות חטיבת בנימין פעלו במבצע חטיבתי בקלנדיה, במהלכו כוחות הנדסה הרסו את ביתו של המחבל מוחמד מנאצרה אשר ביצע את פיגוע הירי בתחנת הדלק בעלי ב-29 בפברואר 2024, בו נרצחו יצחק צייגר ז״ל ואוריה הרטום ז״ל. 

במהלך המבצע כוחות צה״ל ומג״ב ביצעו סריקות אמל״ח ועצרו חשודים, המבוקשים שנעצרו הועברו להמשך טיפול כוחות הביטחון. 

במהלך פעילות הכוחות התפתחו מספר הפרות סדר. הכוחות הגיבו באמצעים לפיזור הפגנות ובירי לעבר מפרי סדר מרכזיים. זוהו פגיעות.

מצורף תיעוד מפעילות הריסת בית המחבל: https://bit.ly/4dfWNW0

מצורפות תמונות בנושא: https://idfanc.activetrail.biz/ANC2407202474365

