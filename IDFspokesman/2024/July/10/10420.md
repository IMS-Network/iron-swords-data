## Message 10420

דובר צה״ל:

לוחמי אוגדה 99 ממשיכים בלחימה במרחב העיר עזה; כוחות אוגדה 98 חיסלו עשרות מחבלים בשג'אעיה

אוגדה 99 ממשיכה בלחימה במרחב העיר עזה. לוחמי צק"ח הקומנדו והיחידה הרב-מימדית הצטרפו הלילה לפעילות במטה אונר״א במרחב, אשר משמש את מחבלי החמאס והגא״פ להוצאת פעולות טרור נגד כוחותינו במרכז הרצועה. 

לאחר שנפתח מעבר מסודר ליציאת אזרחים מהמרחב, הלוחמים פשטו על המבנה, חיסלו מחבלים בקרבות מטווח קצר, עצרו מחבלים נוספים ואיתרו אמצעי לחימה רבים.

כוחות אוגדה 98 חיסלו ביממה האחרונה עשרות מחבלים במרחב שג'אעיה והשמידו תוואי מנהרות תת קרקעיות.

לוחמי צק"ח הצנחנים זיהו עשרה מחבלים מתצפתים על הכוחות מתוך מבנה במרחב, ובתקיפה משולבת מהקרקע מהאוויר הותקף המבנה בו פעלו המחבלים.

ברפיח, צוותי הקרב של אוגדה 162 חיסלו ביממה האחרונה מספר מחבלים, איתרו אמצעי לחימה והשמידו תשתיות תת קרקעיות במרחב.

במספר תקיפות בהובלת אוגדה 143 ולוחמי יחידה 414, כלי טיס של חיל האוויר תקפו וחיסלו במרכז הרצועה מספר מחבלים בארגון הטרור חמאס, בהם מחבלים שעסקו בתחום המנהור בארגון ובירי נ"ט לעבר כוחותינו.

מצורף תיעוד מתקיפות צה"ל ברצועת עזה: https://bit.ly/4eSEKa1

מצורף תיעוד מפעילות כוחות אוגדה 98 בשג'אעיה: https://bit.ly/4eZw5mu

מצורפות תמונות מפעילות הכוחות ברצועת עזה: https://IDFANC.activetrail.biz/ANC100720247460746

