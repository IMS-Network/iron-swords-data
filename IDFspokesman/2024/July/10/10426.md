## Message 10426

דובר צה״ל:

תיעוד: מחבלים מסתתרים בין הריסות ומחוסלים; הושלמה השמדת שמונה מנהרות בשג׳אעיה

כוחות חטיבת הצנחנים, חטיבה 7 ויחידת יהל״ם השלימו את משימתם שארכה כשבועיים במרחב שג׳אעיה בפיקוד אוגדה 98.

לוחמי סיירת צנחנים נתקלו בחוליית מחבלים וניהלו קרב פנים אל פנים עם החוליה. במהלך הקרב, הלוחמים הכווינו רחפן וזיהו שני מחבלים חמושים שמסתתרים בין ההריסות, המחבלים ניסו לירות לעבר הרחפן וחוסלו על-ידי ירי טנקים לעבר המבנה.
במהלך הלחימה הכוחות חיסלו עשרות רבות של מחבלים, השמידו מתחמי לחימה ומבנים ממולכדים.

ביממה האחרונה, הכוחות השמידו שני תוואי תת-קרקע כחלק מהמאמץ האוגדתי בו הושמדו שמונה מנהרות.
לאורך תוואי המנהרות נמצאו אמצעי לחימה, מחשבים ניידים וציוד תקשורת. כמו כן, אותר ציוד המאפשר שהייה לזמן ארוך ותשתיות חשמל וגז שישמשו את המחבלים.

מצורפת אינפוגרפיקה מונפשת המתארת חלק מהתוואי התת-קרקע שהושמד בשג׳אעיה: https://bit.ly/3SpG0In

מצורף תיעוד מהתוואי התת-קרקעי שהושמד: https://bit.ly/3WgW6Gw

מצורף תיעוד של זיהוי מחבלים חמושים על-ידי רחפן:  https://bit.ly/4eVJcoA

מצורף תיעוד מפעילות צוות הקרב של חטיבת הצנחנים: https://bit.ly/3zzapNE

מצורף תיעוד מהשמדת תוואי המנהרה: https://bit.ly/3XYhzoP

מצורפות תמונות מפעילות הכוחות: https://IDFANC.activetrail.biz/ANC1007202444089769

