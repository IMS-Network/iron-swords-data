## Message 10423

דובר צה"ל:

כוחות צה״ל, מג״ב, מנהל אזרחי ושב״כ תפסו מעל 150 שקים של חומרים להכנת מטענים ברחבי פיקוד המרכז

במסגרת הפעילויות של כוחות הביטחון נגד טרור המטענים, כוחות צה״ל, מג״ב והמנהל האזרחי, בהכוונת שב״כ תפסו הבוקר בחמש חטיבות מרחביות בפיקוד המרכז, מעל 150 שקים של חומרים להכנת מטענים. 

הכוחות עצרו שישה בעלי חנויות שמכרו את החומרים, והעבירו אותם להמשך חקירת כוחות הביטחון. 

בנוסף, הכוחות עצרו חמישה מבוקשים בחוסאן ובעיזריה שבעציון ועצרו מבוקש נוסף בעוריף שבשומרון.

המבוקשים שנעצרו הועברו להמשך טיפול כוחות הביטחון, אין נפגעים לכוחותינו. כוחות הביטחון ימשיכו לפעול לסיכול טרור המטענים וטרור מכל סוג שהוא.

עד כה נעצרו מתחילת המלחמה כ-4,150 מבוקשים ברחבי אוגדת יהודה ושומרון ובחטיבת הבקעה והעמקים. כ-1,750 מהם משויכים לארגון הטרור חמאס.

מצורפות תמונות מפעילות הכוחות: https://IDFANC.activetrail.biz/ANC10072024254345

