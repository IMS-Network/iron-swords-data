## Message 10354

דובר צה"ל:

כוחות אוגדה 98 חיסלו עד כה כ-100 מחבלים במרחב שג'עייה; בתוך שתי דקות: חוסל המחבל שביצע את השיגורים אתמול לנחל עוז

לוחמי צוותי הקרב בפיקוד אוגדה 98 חיסלו מתחילת הפעילות בשג'עייה כ-100 מחבלים, השמידו יותר מ-100 תשתיות טרור ואיתרו אמצעי לחימה במרחב.

ביממה האחרונה, לוחמי צוות הקרב של חטיבת הצנחנים חיסלו מספר מחבלים שירו לעבר כוחותינו במרחב.
בנוסף, לוחמי צוות הקרב של חטיבה 7 חיסלו עשרות מחבלים חמושים ביממה החולפת בהיתקלויות, בירי טנקים ובהכוונת תקיפות כלי טיס של חיל האוויר.

בסגירת מעגל מהירה של חטיבה 7 וחיל האוויר, כלי טיס חיסל את המחבל שביצע אתמול (ה') את השיגורים לנחל עוז, שתי דקות לאחר שביצע את השיגורים.

ברפיח, לוחמי צוותי הקרב החטיבתיים בפיקוד אוגדה 162 חיסלו ביממה האחרונה עשרות מחבלים והשמידו מספר מבנים ממולכדים במרחב. 

לוחמי צוות הקרב של חטיבת 'הזקן' (8) בפיקוד אוגדה 99 חיסלו ביממה האחרונה מספר מחבלים במרכז הרצועה, בהם מחבל שניסה לתקוף את כוחותינו וחוליית מחבלים שניסתה להטמין מטענים במרחב.

לאורך היממה האחרונה כלי טיס ומטוסי קרב של חיל האוויר תקפו כ-50 מטרות טרור ברחבי הרצועה, בהן מבנים ממולכדים, חוליות מחבלים חמושות ועמדות שיגור. 

מצורף תיעוד מתקיפות צה"ל ברצועת עזה: https://bit.ly/4eSEFTE

מצורף תיעוד מפעילות צק״ח 7 במרחב שג׳עייה: https://bit.ly/4cpSaZJ

מצורפות תמונות אמצעי לחימה שאותרו על ידי לוחמי צק"ח 7 בשג'עייה: https://IDFANC.activetrail.biz/ANC05070202410329

מצורפות תמונות מפעילות הכוחות ברצועת עזה: https://IDFANC.activetrail.biz/ANC050720247456946

