## Message 10356

הודעה משותפת לדובר צה״ל ודוברות שב״כ: 

צה״ל ושב״כ חיסלו שבעה מחבלים בפעילות בג׳נין, מתוכם חוליית המחבלים שאחראית למותו של סרן אלון סקאג׳יו ז״ל; ארבעה מחבלים חוסלו מהאוויר

במהלך השעות האחרונות, לוחמי יחידת דובדבן וסיירת חרוב בהכוונה מודיעינית של השב״כ פעלו לסיכול טרור במרחב ג׳נין.

במסגרת הפעילות, הכוחות ניהלו חילופי אש עם מחבלים במרחב ובמקביל פעלו בנוהל ״סיר לחץ״, על מבנה בו התבצרו מחבלים נוספים.
בסיום הנוהל כוחותינו חיסלו את המחבל המאם חשאש, לצד מחבל נוסף וכן איתרו אקדח במבנה. שני המחבלים לקחו חלק בתקיפת הכוחות בפעילות בה נפל סרן אלון סקאג׳יו ז״ל, מפק״ץ בסיירת חרוב.
 
בנוסף, כחלק מהפעילות כלי טיס של חיל האוויר תקף וחיסל חוליית מחבלים חמושים שזוהתה במרחב. 

בתום הפעילות בה נפל סרן אלון סקאג׳יו ז״ל, שב״כ ערך ריכוז מאמץ מודיעיני בשיתוף צה״ל, בסיומו אותרו המעורבים בתקיפת כוחותינו.
בתאריך 03.07 חוסל על ידי ימ״ס איו״ש המחבל נדאל עמאר אשר לקח חלק בפיצוץ המטען גם כן.

מצורף תיעוד מתקיפת החולייה מהאוויר: https://bit.ly/3zyPJ8E

