## Message 10358

דובר צה״ל:

צה"ל תקף משגר טילי קרקע אוויר אשר שימש לשיגורים לעבר כלי טיס ישראליים; הותקף מבנה צבאי של חיזבאללה בו שהה מחבל

מוקדם יותר היום זוהה מחבל נכנס למבנה צבאי של ארגון הטרור חיזבאללה במרחב מרכבא. זמן קצר לאחר הזיהוי, מטוסי קרב של חיל האוויר בשיתוף פיקוד הצפון תקפו את המבנה ובו המחבל.

בנוסף, מטוסי קרב של חיל האוויר תקפו במרחב ריחן משגר טילי קרקע אוויר אשר שימש לשיגורים לעבר כלי טיס ישראליים.

צה"ל ימשיך לפעול למימוש משימותיו המבצעיות במרחב האווירי בלבנון.

במהלך היום זוהו חמישה שיגורים שחצו משטח לבנון ונפלו במרחב זרעית ושלושה שיגורים נוספים שחצו מלבנון ונפלו במרחב הר דב.
לא הופעלו התרעות במרחב על פי מדיניות. אין נפגעים.
כוחות צה״ל תקפו את מקורות הירי.

מצורף תיעוד מתקיפת המבנה הצבאי ובו המחבל: https://bit.ly/4bu7vHb

מצורף תיעוד מתקיפת משגר טילי הקרקע: https://bit.ly/3WbLfO7

