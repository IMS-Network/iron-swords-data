## Message 10519

דובר צה"ל:

צה״ל ושב״כ חיסלו את אחראי הכוח הימי בעיר עזה של הגא״פ ומחבל נוסף מהארגון שהשתתף בטבח הרצחני בשבעה באוקטובר; כוחות צה״ל ממשיכים בלחימה ברצועת עזה

בהכוונה מודיענית של שב״כ, אמ״ן וחיל הים, כלי טיס של חיל האוויר תקף וחיסל את המחבל אנס מראד, אחראי הכוח הימי במרחב העיר עזה של ארגון הטרור גא״פ.

בתקיפה נוספת, כלי טיס של חיל האוויר,  תקף בהכוונת אמ״ן, שב״כ ופיקוד הדרום וחיסל את המחבל אחמד אלמצרי, אשר משויך לארגון הטרור גא״פ והשתתף בטבח הרצחני שביצעו ארגוני הטרור בעוטף עזה בשבעה באוקטובר. בנוסף, המחבל אחראי למספר רב של שיגורים שחצו ממרחב ש׳גאעיה לעבר יישובי הדרום. 

לוחמי צוות הקרב של חטיבת גבעתי איתרו ביממה האחרונה מספר פירי מנהרות במרחב רפיח, ובשיתוף עם חיל האוויר חיסלו מספר מחבלים שהיוו איום על כוחותינו במרחב. 

אתמול (ד'), מחבלים מארגון הטרור חמאס ירו טיל RPG לעבר כוחות צה"ל בעומק הציר ההומניטרי בזמן שנסעו בו משאיות סיוע.
כוחות צה״ל פעלו במרחב לסיכול החוליה.
כתוצאה מהירי, לוחם צה"ל מחטיבת גבעתי נפצע באורח בינוני ופונה לקבלת טיפול רפואי בבית חולים, משפחתו עודכנה.

בעקבות הירי, הציר ההומניטרי נסגר למספר שעות ולאחר מכן הפצת הסיוע בציר ההומניטרי חזרה לשגרה.

צה"ל באמצעות המתפ"ש ימשיך לפעול בהתאם לדין הבינלאומי על מנת לאפשר את מתן הסיוע ההומניטרי לתושבי רצועת עזה.

מצורפות תמונות מפעילות הכוחות ברצועת עזה: https://IDFANC.activetrail.biz/ANC1807202444664976

