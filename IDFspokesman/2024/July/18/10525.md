## Message 10525

דובר צה״ל:

כוחות צה״ל השלימו מבצע חטיבתי רחב בכפרים הסמוכים לכביש 90; לוחמי צה״ל שב״כ ומג״ב עצרו תשעה מבוקשים לאורך הלילה ברחבי יהודה ושומרון

במהלך הלילה כוחות צה״ל ומג״ב פעלו במבצע חטיבתי רחב היקף במרחב חטיבת הבקעה והעמקים, במסגרתו הלוחמים תחקרו עשרות חשודים ואספו מידע בכפרים הסמוכים לכביש 90.

בחטיבת עציון איתרו הכוחות שני אקדחים, עצרו שני מבוקשים והחרימו כספי טרור.

בבני נעים ובבית כחיל הלוחמים עצרו שני מבוקשים ובנוסף איתרו והחרימו שני אקדחים.
בבית ליקיא שבחטיבת אפרים ובכפר תל שבחטיבת שומרון נעצרו ארבעה מבוקשים, מתוכם שניים הסיתו לטרור.
בשכם נעצר מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.  

עד כה נעצרו מתחילת המלחמה כ-4,400 מבוקשים ברחבי אוגדת יהודה ושומרון והבקעה, כ-1,850 מהם משויכים לארגון הטרור חמאס.

![Video](./10525/10525_media.mp4)
