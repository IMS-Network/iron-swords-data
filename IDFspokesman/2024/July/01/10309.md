## Message 10309

הודעה משותפת לדובר צה"ל ודוברות המשטרה:

סוכלה הברחת אמצעי לחימה של למעלה מ-75 אקדחים ועשרות חלקי נשקים במרחב חטיבת הבקעה והעמקים

תצפיתניות מיחידה 636 זיהו הלילה (ב׳) שלושה חשודים שחצו את הגדר במרחב חטיבת הבקעה והעמקים. לאחר סריקות במרחב, לוחמי יחידת מתיל״ן של מג״ב איו״ש וכוחות צה״ל מגדוד 47 איתרו שלושה תיקים ובהם למעלה מ-75 אקדחים ועשרות חלקי נשקים.
כוחות הביטחון ממשיכים בסריקות נרחבות אחר החשודים.
הנשקים הועברו להמשך חקירה ביחידה ללוחמה בפשיעה (יל"פ) יהודה של מחוז ש"י במשטרת ישראל.

מצורפת תמונת אמצעי הלחימה שאותרו: https://IDFANC.activetrail.biz/ANC01072024234554

