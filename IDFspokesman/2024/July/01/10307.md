## Message 10307

דובר צה"ל:

חיל האוויר תקף עשרות מטרות ברחבי רצועת עזה, עשרות מחבלים חוסלו; הלחימה במרחב שג'עייה, מרכז הרצועה ורפיח נמשכת

לוחמי צוותי הקרב החטיבתיים בפיקוד אוגדה 98, חיסלו במרחב שג'עייה מספר מחבלים בהיתקלויות מטווח קצר ואיתרו אמצעי לחימה רבים במהלך פשיטות במרחב.
בעשרות תקיפות של חיל האוויר, שהוכוונו על ידי כוחות האוגדה, חוסלו עשרות מחבלים והושמדו מספר אתרים לייצור ואחסון אמצעי לחימה.

ברפיח, לוחמי צוות הקרב של חטיבת הנח"ל, בפיקוד אוגדה 162 זיהו מחבל ששיגר לעברם טיל נ"ט, ובסגירת מעגל מהירה, הכווינו כלי טיס של חיל האוויר שחיסל את המחבל.

כוחות אוגדה 99 זיהו אתמול (א') מחבל שביצע לעברם שיגור במרכז הרצועה, לא היו נפגעים, ובסגירת מעגל מהאוויר כלי טיס תקף את המחבל וחיסל אותו.

מצורף תיעוד מפעילות הכוחות ברצועת עזה: https://bit.ly/4bmOyWN

מצורף תיעוד מתקיפות צה"ל ברצועת עזה: https://bit.ly/3xDiUqo

מצורפות תמונות מפעילות הכוחות ברצועת עזה: https://IDFANC.activetrail.biz/ANC0107202465984698

