## Message 8833

דובר צה"ל:

חיסול מחבלים, איתור אמצעי לחימה ותקיפת תשתיות טרור; ממשיכה הלחימה העצימה במערב חאן יונס, בצפון ובמרכז הרצועה

כוחות צה"ל ממשיכים בלחימה משותפת ברצועת עזה. הלוחמים מחסלים מחבלים, מאתרים אמצעי לחימה רבים, ובמקביל כוחות חיל האוויר ממשיכים לתקוף תשתיות טרור בהכוונת הכוחות הקרקעיים. הכוחות ממשיכים בלחימה עצימה ברחבי חאן יונס, צפון ומרכז הרצועה.

במרכז הרצועה, לוחמי צוות הקרב של חטיבת הנח״ל חיסלו ועצרו מחבלים לאורך היממה האחרונה. במהלך הפעילות הכוח זיהה חוליית מחבלים חמושה במרחב סמוך, הלוחמים ירו לעברה וחיסלו את המחבלים.

במערב חאן יונס, עוצבת הקומנדו המשיכה בפשיטות על יעדי טרור. לוחמי יחידת מגלן איתרו אמצעי לחימה רבים, ביניהם רובים מסוג קלאצ'ניקוב, עשרות רימונים ומחסניות, טילי RPG, וסטים ומטענים.

לוחמי צוות הקרב של חטיבת הצנחנים חיסלו במהלך היום מספר חוליות מחבלים במערב העיר. במהלך ההתקפות ביממה האחרונה, לוחמי צוות הקרב של חטיבה 646 חיסלו מספר מחבלים, איתרו והחרימו אמצעי לחימה נוספים.

מצורף תיעוד מתקיפות צה״ל ברצועת עזה: https://bit.ly/42HcscX

מצורפות תמונות מפעילות הכוחות ברצועת עזה: https://IDFANC.activetrail.biz/ANC1002202402975

