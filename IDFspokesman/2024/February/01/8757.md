## Message 8757

דובר צה״ל:

במסגרת הלחימה במערב חאן יונס אותר והושמד על ידי מטוס קרב משגר טילים ארוכי טווח. במקביל, לוחמי אוגדה 162 ממשיכים בלחימה במרכז ובצפון הרצועה

לוחמי אוגדה 162 ממשיכים בלחימה בצפון ובמרכז הרצועה ופועלים במרכז העיר עזה. הלוחמים חיסלו ביממה האחרונה עשרות מחבלים. במרכז הרצועה פועלים לוחמי צוות הקרב של חטיבת הנח"ל. לאחר זיהוי בשטח של חוליית מחבלים, מכלול האש של החטיבה הכווין כלי טיס שתקף וחיסל מספר מחבלים במרחב.

בצפון הרצועה לוחמי צוות הקרב של חטיבה 401 ממשיכים לפשוט על מבנים צבאיים של החמאס ולחסל מחבלים.

לוחמי אוגדה 98 ממשיכים בלחימה העצימה במערב חאן יונס. לוחמי צוות הקרב של חטיבת צנחנים חיסלו במהלך היממה האחרונה מחבלים במרחב העיר בהתקלויות מטווח קצר. בנוסף מכלול האש של החטיבה הכווין מספר כלי טיס שתקפו וחיסלו מספר מחבלים במרחבים השונים.

במסגרת הלחימה במערב חאן יונס, מרכז האש של אוגדה 98 זיהה משגר טילים ארוכי טווח. הכוח הכווין מטוס קרב שתקף והשמיד את המשגר.

לוחמי צוות הקרב של חטיבה 646 בחאן יונס זיהו מספר מחבלים בשטח. בשיתוף פעולה עם חיל האוויר, הכווינו הכוחות כלי טיס שתקף וחיסל את המחבלים.

מצורף תיעוד מתקיפת המשגר במערב חאן יונס:  https://bit.ly/47YWWdz

מצורף תיעוד מהתקיפות ברצועת עזה ביממה האחרונה: https://bit.ly/3vVH52a

מצורפות תמונות מפעילות הכוחות ברצועה: https://IDFANC.activetrail.biz/ANC01022024983426

