## Message 8764

דובר צה"ל:

שינויים במדיניות ההתגוננות של פיקוד העורף בעוטף עזה

בתום הערכת מצב, הוחלט כי החל מהיום (ה') בשעה 18:00 יבוצע שינוי במדיניות ההתגוננות באזור הנחיה עוטף עזה, למעט החרגות שנקבעו במספר יישובים. מדיניות ההתגוננות נקבעת מתוך שאיפה לאזן בין הצלת חיים וקיום שגרת חירום. 

במסגרת השינויים תתאפשר התקהלות של 100 אנשים בשטח פתוח ו-300 אנשים בשטח סגור, וקיום פעילויות חינוכיות לרבות בתי ספר וגני ילדים במקום שאפשר להגיע ממנו למרחב מוגן תקני בזמן התגוננות. 

השינויים יתאפשרו ביישובי העוטף, למעט עשרה יישובים בהם תתאפשר התקהלות בשטח פתוח של 50 אנשים, ובשטח סגור של 100 אנשים. עשרת היישובים הם: נירים, כרם שלום, ניר עוז, כיסופים, עין השלושה, סופה, חולית, נתיב העשרה, כפר עזה ונחל עוז. 
 
מצורפת מדיניות ההתגוננות של פיקוד העורף: https://IDFANC.activetrail.biz/ANC02012024.151818

יש להמשיך ולעקוב אחר ההנחיות המפורסמות על ידי פיקוד העורף באמצעי ההפצה הרשמיים. ההנחיות המלאות מעודכנות בפורטל החירום הלאומי וביישומון פיקוד העורף.

