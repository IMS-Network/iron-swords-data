## Message 8970

דובר צה"ל:

המבצע האוגדתי בזייתון נמשך: לוחמי צוות הקרב של חטיבה 401 חיסלו מעל 30 מחבלים ביממה האחרונה; במקביל נמשכת העמקת הפעילות של אוגדה 98 במרחב חאן יונס

כחלק מפעילות אוגדה 162 בשכונת זייתון שבצפון רצועת עזה, לוחמי צוות הקרב של חטיבה 401 ממשיכים לפעול ולהילחם במרחב.
בסיוע כוחות חיל האוויר, ביממה האחרונה חוסלו כ-30 מחבלים שפעלו בסמוך לכוחות במרחב.
באחת הפעילויות, מכלול האש של החטיבה הכווין מטוס קרב שתקף וחיסל צלף במבנה סמוך ללוחמים.

במרכז הרצועה, צוות הקרב של חטיבת הנח״ל חיסל מעל עשרה מחבלים ביממה האחרונה.
בפעילות שביצעו הלוחמים במרחב זיהו הכוחות חוליית מחבלים חמושה נעה לעברם וחיסלו אותה.

במרחב חאן יונס, זיהו לוחמי יחידה 414 מחבל חמוש במטול RPG. כוחות מהיחידה עקבו אחר המחבל והכווינו כלי טיס למקום שתקף וחיסל אותו.

במערב חאן יונס, לוחמי צוות הקרב של חטיבה 7 חיסלו מספר מחבלים באמצעות ירי טנקים וצלפים. בנוסף, מכלול האש החטיבתי הכווין מטוס קרב שתקף מבנה בו שהו שני מחבלים, בתום התקיפה זוהו פיצוצי משנה של אמצעי הלחימה הרבים שהיו ברשות המחבלים.

במסגרת פעילות לוחמי צוות הקרב של חטיבת הצנחנים במערב חאן יונס, חיסלו הלוחמים מספר מחבלים ביניהם שני מחבלים חמושים אשר חוסלו מטווח קרוב.
בפשיטה על תשתיות טרור במרחב, איתרו הכוחות חלקי נשק לצד רימונים, תחמושת וציוד צבאי.

בפעילויות נוספות במרחב, לוחמי צוות הקרב של חטיבת גבעתי זיהו שני מחבלים בתצפית על כוחותינו במהלך פשיטה על יעדי טרור, וירו לעברם. במארבים נוספים שביצעו הכוחות, חוסלו מחבלים נוספים.
מכלולי האש של חטיבת גבעתי וצנחנים חיסלו ביממה האחרונה יחד עם כוחות חיל האוויר, חוליות מחבלים חמושות שנעו ופעלו סמוך לכוחותינו במערב חאן יונס.

מצורף תיעוד מתקיפות צה"ל ברצועה: https://bit.ly/4bJXnLX

מצורף תיעוד מפעילות כוחות צה"ל ברצועה: https://bit.ly/48tpCM6

מצורפות תמונות מפעילות כוחות צה"ל ברצועה: https://IDFANC.activetrail.biz/ANC260220242984986524590

