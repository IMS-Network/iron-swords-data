## Message 8976

דובר צה״ל: 

אותרה מערכת תת קרקע המחברת בין צפון רצועת עזה לדרומה: תוואים תת-קרקעיים של כ-10 ק״מ שעברו מתחת לבית חולים ואוניברסיטה

כוחות אוגדה 162 בהובלת צוות הקרב של חטיבת הנח"ל ובשיתוף עם כוחות יהל״ם וכוחות הנדסה איתרו מערכת של תוואים תת קרקעיים שמחברת בין צפון ודרום רצועת עזה. הכוחות השיגו שליטה מבצעית על התוואים, ולאחר חקירתם השמידו חלקים נרחבים מהמערכת.

המערכת מקשרת בין בית החולים התורכי הגובל במחנות המרכז, לבניין אוניברסיטת אלאסראא', בדרום העיר עזה ומגיעה עד אזור זייתון.
מדובר במערכת בין חטיבתית, המשמשת לתנועה של פעילים בין חטיבות שונות ברצועה. התוואיים מחברים בין חטיבת המרכז לחטיבת העיר עזה - ביניהם הגדודים נציראת, צברא וזיתון.

בתוואים אותרו חדרי שהיה הכוללים שירותים, חדרי אחסון לאמצעי לחימה ולציוד לחימה, מערכת פירים מסועפת וכן גופות מחבלים שנותרו במנהרה.

מדברי מפקד חטיבת הנח"ל, אלוף-משנה יאיר צוקרמן: ״בשבועות האחרונים, יחד עם כוחות הנדסה ביצענו פעילויות משמעותיות לאתר רשת מנהרות תת קרקעיות שנפרסת מצפון לדרום הרצועה, מתוך הבנה שחלק מביתור הרצועה הוא גם במאמץ הקרקע וגם בתת קרקע.
מאמץ השמדת התת״ק התאפשר בעקבות פעילות צק״ח נח״ל במסדרון נצרים, ובנוסף בעקבות מבצע אוגדתי במסגרתו פועל צק״ח נח״ל בזייתון, בהמשך למבצע במרחב שאטי״.

מצורפת אילוסטרציה מונפשת של התוואי התת קרקע המחבר בין צפון לדרום רצועת עזה: https://bit.ly/4bRIN56

מצורפת אילוסטרציה של תוואי התת קרקע המחבר בין צפון לדרום רצועת עזה: https://idfanc.activetrail.biz/ANC2602243434

מצורף תיעוד מתוך תוואי המנהרה והשמדתה: https://bit.ly/3USGB76

מצורף תיעוד של איתור פירים בסמוך לבית חולים: https://bit.ly/49LIGWW

מצורף סינק של מפקד חטיבת הנח״ל, אלוף-משנה יאיר צוקרמן: https://bit.ly/4bIwAPY

מצורף סינק של קצין אג״ם סיירת נח״ל, רב-סרן רון: https://bit.ly/3Td4S6X

מצורפות תמונות של אמצעי לחימה, מטענים ופירים שנמצאו במרחב: https://IDFANC.activetrail.biz/ANC9204785

מצורפת תמונה של גופות מחבלים שאותרו במנהרה: https://idfanc.activetrail.biz/ANC260224567

מצורפות תמונות בנושא: https://idfanc.activetrail.biz/ANC2602241234

