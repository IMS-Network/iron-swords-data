## Message 8944

דובר צה״ל:

בעקבות אירועי השבעה באוקטובר הוקם פרויקט "בני המקום" בהובלת פיקוד העורף, במסגרתו גויסו בצו 8 אזרחים תושבי המקום, צויידו בנשקים וביצעו משימות הגנה שונות במרחב האזרחי בתיאום עם הרשויות המקומיות ובכפוף למשטרת ישראל. 

בהתאם להערכת המצב המבצעית ובהמשך לשיח שהתקיים עם הרשויות בנושא, הוחלט כי בעיר ירושלים, יישובי עוטף ירושלים וביישובים הסמוכים לקו התפר, הפרויקט ימשיך לפעול ללא שינוי, עד להודעה חדשה.

לאחר שיח משותף עם ראשי הרשויות ביתר היישובים הוחלט כי בתאריך ה-29.02, הפרויקט יגיע לסיומו ואנשי המילואים ישוחררו בהתאם.

נדגיש, כי אין שינוי בכיתות הכוננות ביישובים סמוכי גדר ובימים אלה הן מתוגברות בנשקים נוספים וציוד ומתורגלות באימונים.
הכוחות ערוכים לפריסה מחדש בהתאם לצורך ובכפוף להערכת המצב.

פיקוד העורף ממשיך לפעול במרחב בשיתוף פעולה הדוק עם הרשויות וגופי החירום ומקיים הערכות מצב שוטפות למען שמירה על ביטחון התושבים.

