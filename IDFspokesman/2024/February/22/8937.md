## Message 8937

דובר צה"ל:

חיסול מחבלים ופשיטות על יעדי טרור; נמשכת פעילות אוגדה 162 במרחב זייתון, כוחות חיל האוויר וזרוע הים ממשיכים בהשמדת תשתיות טרור ברחבי הרצועה

במהלך היממה האחרונה המשיכו כוחות אוגדה 162, בהעמקת הפעילות ההתקפית במרחב זייתון שבצפון הרצועה. במקביל, כוחות אוגדה 98 ממשיכים לחסל מחבלים ולהשמיד תשתיות טרור במסגרת פעילות הלוחמים בעיר חאן יונס.
לוחמי זרוע הים תקפו הלילה והשמידו מספר כלי שיט של ארגוני הטרור חמאס וגא״פ בדרום הרצועה.

חטיבת האש 215 הכווינה מטוסי קרב וכלי טיס שתקפו מעל 10 מטרות טרור במרחב זייתון, מהן בוצעו ונוהלו תקיפות נגד כוחותינו.

כחלק מפעילות לוחמי צוות הקרב של חטיבה 401 במרחב זייתון, הכוחות השמידו תשתיות טרור רבות וחיסלו כ-20 מחבלים ביממה האחרונה, זאת במסגרת היתקלויות וכחלק משיתוף פעולה מוצלח עם כוחות חיל האוויר ומכלול האש החטיבתי.
באחת מפעילויות הכוחות, זיהו הלוחמים מחבל חמוש במטול RPG פועל בסמוך אליהם. בתגובה הלוחמים חתרו למגע וחיסלו את המחבל מטווח קצר בטרם הצליח לפגוע בהם.

במהלך סריקות שביצעו לוחמי צוות הקרב של חטיבת נח"ל במרכז הרצועה, איתרו הכוחות והשמידו עמדת שיגור ממולכדת, ממנה ככל הנראה תוכננו לבצע שיגורים לעבר שטח הארץ.

לוחמי צוות הקרב של חטיבה 7 חיסלו במהלך היממה האחרונה מעל 15 מחבלים במערב חאן יונס.
כחלק מפשיטות על יעדי טרור שביצעו הכוחות, איתרו הלוחמים רובים מסוג קלאצ'ניקוב, רימונים ציוד צבאי וכן מטעני נפץ שיועדו לפגיעה בכוחות. בנוסף, מכלול התקיפה החטיבתי הכווין כלי טיס שתקף מבנה צבאי בו שהתה חוליית מחבלים.

בפעילות נוספת במרחב, לוחמי צוות הקרב של חטיבת גבעתי חיסלו חוליית מחבלים חמושה כחלק ממארב צלפים מוצלח שניהלו.
כמו כן, לוחמי עוצבת הקומנדו איתרו במערב חאן יונס אמצעי לחימה רבים לצד מסמכים וציוד צבאי של ארגון הטרור חמאס.

מצורף תיעוד מתקיפות צה"ל ברצועה:  https://bit.ly/434m6Xv

מצורפות תמונות מפעילות הכוחות ברצועה: https://IDFANC.activetrail.biz/ANC2202202482989525

מצורף תיעוד מפעילות כוחות צה"ל ברצועה: https://bit.ly/4bIxD2r

