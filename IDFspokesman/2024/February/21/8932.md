## Message 8932

דובר צה"ל:

כוחות צה"ל שב"כ ומג"ב פעלו הלילה למעצר 40 מבוקשים ברחבי יהודה ושומרון ובחטיבת הבקעה והעמקים; במבצע לסיכול טרור בג'נין שבמנשה נעצרו חשודים וחוסלו מחבלים, תיעוד מתקיפת חוליית מחבלים חמושים מהאוויר

כוחות צה"ל, שב"כ ומג"ב פעלו הלילה למעצר 40 מבוקשים ברחבי יהודה ושומרון ובחטיבת הבקעה והעמקים.

במבצע לסיכול טרור בג'נין שבחטיבת מנשה, לוחמי דובדבן, סיירת חרוב ומג"ב עצרו בהכוונת שב"כ 14 חשודים, חיסלו שלושה מחבלים ופגעו בנוספים. במהלך המבצע איתרו הלוחמים אמצעי לחימה וחשפו מטענים שהוטמנו מתחת לצירים במטרה לפגוע בכוחותינו.

כמו כן, במהלך המבצע כלי טיס של צה"ל תקף מחבלים שירו לעבר הכוחות, זוהו פגיעות.

בקבלאן שבשומרון עצרו הלוחמים שלושה מבוקשים, באל פאציל שבבקעה עצרו שלושה מבוקשים נוספים, בקיביא שבאפרים עצרו ארבעה מבוקשים וברנתיס שבאפרים החרימו כספי טרור.

באבו דיס שבעציון נעצר מבוקש והוחרמו אמצעי לחימה. בסמוע שביהודה החרימו הלוחמים מעל ל-10,000 ש"ח כספי טרור. בחברון שביהודה נעצרו חמישה מבוקשים, פעילים בתא הסטונדטים של חמאס ובעין מצבאח שבבנימין נעצר מבוקש המשויך לתא הסטודנטים של חמאס.

עד כה נעצרו מתחילת המלחמה כ-3,200 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

מצורף תיעוד מתקיפת חוליית המחבלים בג'נין: https://bit.ly/3T3lU7k

