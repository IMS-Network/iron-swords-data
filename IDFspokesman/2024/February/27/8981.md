## Message 8981

דובר צה"ל:

במבצע חטיבתי לסיכול טרור בחטיבת הבקעה והעמקים חוסל בכיר גא״פ בטובאס לצד מחבלים חמושים נוספים; לוחמי צה״ל, שב״כ ומג״ב עצרו 14 מבוקשים ברחבי יהודה ושומרון

במבצע חטיבתי לסיכול טרור בהכוונה מודיעינית של שב״כ במרחבים טובאס ובפרעה שבחטיבת הבקעה והעמקים, חיסלו כוחות מיחידת דובדבן את אחמד דראגמה, בכיר בארגון הטרור הג׳יהאד האיסלאמי הפלסטיני במרחב טובאס.

בעברו דראגמה ביצע פיגועי ירי ומטענים לעבר כוחות צה"ל ולצד חיסלו, הכוחות חיסלו שני מחבלים חמושים נוספים ואיתרו חמ״ל תצפיות.

בנוסף, במהלך הפעילות לוחם צה"ל נפצע באורח קל, הלוחם פונה לקבלת טיפול רפואי בבית חולים, משפחתו עודכנה.

בעיר שכם שבחטיבת שומרון עצרו הכוחות שלושה מבוקשים ואיתרו והחרימו רובה מסוג קרלו ומטענים מאולתרים.

בעיר חברון שבחטיבת יהודה פעלו הכוחות למעצר חמישה מבוקשים ובכפר יטא שבגזרת החטיבה עצרו הכוחות מבוקש נוסף ואיתרו חומרי הסתה וציוד צבאי.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-3,250 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

מצורף תיעוד מפעילות כוחות צה״ל הלילה: https://bit.ly/49z4NA3

מצורפות תמונות מפעילות כוחות צה״ל:
https://IDFANC.activetrail.biz/ANC270220248249889892

