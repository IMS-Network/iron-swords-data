## Message 8991

דובר צה"ל:

כלי טיס תקף הלילה מחבל חמוש בג׳נין; לוחמי צה"ל, שב"כ ומג"ב עצרו עשרה מבוקשים ברחבי יהודה ושומרון

לוחמי צה"ל, שב"כ ומג"ב פעלו הלילה למעצר עשרה מבוקשים ברחבי יהודה ושומרון.

בג'נין שבמנשה, הלוחמים עצרו מבוקש בהכוונה מודיעינית של שב״כ ופעלו לחישוף מטענים שהוטמנו מתחת לצירים במטרה לפגוע בכוחות. כמו כן, כלי טיס תקף מחבל חמוש שזוהה במרחב.

ביטא שביהודה עצרו הלוחמים שישה מבוקשים, תחקרו חשודים רבים והחרימו אמצעי לחימה. בקלקיליה שבאפרים עצרו שני מבוקשים ובאבו קש שבבנימין עצרו הלוחמים מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,400 מבוקשים ברחבי אוגדת יהודה ושומרון וחטיבת הבקעה והעמקים, כ-1,500 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/3OWtAWs

מצורפות תמונות בנושא: https://IDFANC.activetrail.biz/ANC2802202241504

