## Message 8989

דובר צה"ל:

כוחות צה"ל חיסלו בלחימה ביממה האחרונה עשרות מחבלים: כוחות אוגדה 98 ממשיכים לחסל מחבלים ולאתר אמצעי לחימה בחאן יונס. כוחות אוגדה 162 במבצע בשכונת זיתון; לוחמי יחידה 414 סגרו מעגל והכווינו כלי טיס שחיסל מחבל שירה לעבר כוחותינו בחאן יונס

מרכז האש של פיקוד הדרום וחיל האוויר, תקפו שמונה מטרות משמעותיות באיזור ממנו שוגר תמ"ס לאשקלון אמש ובהמשך, פירים ותשתיות טרור מהם יצאו מחבלים לביצוע פעולות טרור ברצועה.

צוות הקרב של חטיבה 7 פשט על מבנים במערב חאן יונס ואיתר אמצעי לחימה וציוד צבאי. 
הלוחמים חיסלו חמישה מחבלים באמצעות ירי טיל מדויק לעבר רכב בו נסעו. בנוסף, מטוסי קרב תקפו שני מבנים צבאיים וחיסלו מחבלים ששהו בהם.

לוחמי צוות הקרב של חטיבת הצנחנים חיסלו מספר מחבלים בירי צלפים. 

לוחמי צוות קרב חטיבת גבעתי זיהו שני מחבלים ובסגירת מעגל עם מכלול האש החטיבתי הם חוסלו באמצעות תקיפת כלי טיס. 

מרכז האש של אוגדה 98 הכווין מטוס קרב לתקיפת מחבלים אשר נערכו במארב נגד כוחותינו במבנה צבאי במרחב חאן יונס. פיצוצי משנה שזוהו לאחר התקיפה העידו על אמצעי הלחימה הרבים שהיו ברשותם.

במרכז הרצועה, לוחמי אוגדה 162 ממשיכים לפעול בשכונת זייתון. לוחמי צוות הקרב של חטיבת הנח״ל חיסלו מספר מחבלים לאורך היממה האחרונה ואיתרו אמצעי לחימה במרחב. באחת הפעילויות זיהו הכוחות בשטח חוליית מחבלים וחיסלו אותם באמצעות תקיפת מסוק קרב. 

מצורף תיעוד מחיסול המחבל שירה לעבר כוחותינו בהכוונת יחידה 414: https://bit.ly/3SYuEul

מצורף תיעוד מפעילות כוחות צה"ל בשטח הרצועה: https://bit.ly/49NYjwU

מצורפות תמונות מפעילות הכוחות: https://IDFANC.activetrail.biz/ANC28022024.28915617

מצורף תיעוד מתקיפות צה"ל בשטח הרצועה: https://bit.ly/42T2plh

