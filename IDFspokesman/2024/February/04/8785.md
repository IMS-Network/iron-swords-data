## Message 8785

דובר צה"ל:

כוחות צה"ל ממשיכים לחסל מחבלים מהאוויר, מהים ומהיבשה ברחבי רצועת עזה; לוחמי צוות הקרב של חטיבת הצנחנים פשטו על מבנה ששימש את מפקד חטיבת חאן יונס לניהול הלחימה

במערב חאן יונס, לוחמי צוות קרב חטיבת הצנחנים חיסלו מחבלים שהיו בקרבת הכוחות בירי מטווח קצר. 
ביממה האחרונה פשטו הלוחמים על מבנה בן מספר קומות ששימש את מפקד חטיבת חאן יונס לניהול לחימה ואיתרו בו אמצעי לחימה רבים וביניהם קלאצ'ניקוב, מחסניות, ציוד צבאי, ואמצעים טכנולוגיים. 
מחבל שהתקרב לכוחות החטיבה כשהוא חמוש בסכין והשליך שני רימונים לעבר הלוחמים, חוסל על ידם בירי. בפשיטות נוספות של הכוחות אותר מצבור של רקטות  RPG בתוך בתי מחבלים.

לוחמי צוות הקרב של חטיבת גבעתי במרחב חאן יונס, חיסלו מחבל שנצפה מתקרב לכוחות. כמו כן, מכלול האש החטיבתי הכווין כלי טיס שתקף וחיסל שני מחבלים שניצפו מתקרבים למבנה.
בנוסף, מטוס קרב חיסל צלף של ארגון הטרור הג׳יאהד האסלאמי, בהכוונה של מרכז האש של אוגדה 98.

בצפון הרצועה, לוחמי צוות קרב חטיבה 401 חיסלו שבעה מחבלי חמאס. במהלך פשיטות על מבנים רבים איתרו לוחמי החטיבה שבעה רובי קלאצ’ניקוב, שלושה אקדחים, ציוד צבאי, תחמושת רבה ורימונים.

בתקיפות חיל האוויר ביממה האחרונה ברחבי הרצועה, מטוסי קרב תקפו מספר מטרות של ארגון הטרור חמאס, ביניהן תשתיות טרור ועמדות שיגור.

כוחות זרוע הים ממשיכים לסייע לכוחות הקרקעיים הפועלים ברצועת עזה באש ובתצפית מהים. ביממה האחרונה, תקפו הכוחות מספר מטרות המשמשות את ארגוני הטרור ברצועת עזה, בהן תשתיות טרור ומבנה בו זוהו מחבלים.

מצורפות תמונות מפעילות כוחות צה"ל ברצועה: https://IDFANC.activetrail.biz/ANC05042024.1561516

מצורף תיעוד מתקיפות צה"ל ברצועה:  https://bit.ly/3StV8n0

מצורף תיעוד מפעילות כוחות צה"ל ברצועה: https://bit.ly/3HS3OP3

