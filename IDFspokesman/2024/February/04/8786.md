## Message 8786

דובר צה"ל:

לוחמי צה״ל, שב״כ ומג״ב פעלו הלילה למעצר ארבעה מבוקשים ברחבי יהודה ושומרון.

במחנה הפליטים בלאטה בשכם לוחמי יחידת המסתערבים של מג״ב איו״ש ולוחמי צה״ל עצרו הבוקר בהכוונת שב״כ מבוקש החשוד בירי לעבר כוחותינו והחרימו את נשקו.
 
בכפר ג׳יפנא שבבנימין עצרו הלוחמים מבוקש ואיתרו אמצעי לחימה וציוד צבאי. 

במחנה הפליטים ג׳ילזון שבבנימין עצרו הלוחמים מבוקש ובעיר שכם שבשומרון עצרו מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,000 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

