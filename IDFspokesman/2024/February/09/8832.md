## Message 8832

דובר צה"ל:

לאחר האזעקות במרחב הצפון: צה"ל זיהה והשמיד את אחד המשגרים מהם בוצע הירי

בהמשך להתרעות שהופעלו בצפון הארץ, זוהו עשרות שיגורים משטח לבנון לעבר מרחב רמת הגולן, לוחמי ההגנה האווירית יירטו בהצלחה שיגורים רבים. אין נפגעים.

ההתרעות במרחב קריית שמונה והסביבה הופעלו בעקבות חשש לשברי יירוט, הופעלו התרעות במקומות נוספים ביישומון פיקוד העורף.

לאחר זמן קצר, זיהו כוחות צה"ל את אחד המשגרים מהם בוצע הירי במרחב קלעת דבה שבלבנון, כלי טיס השמיד את המשגר.

כמו כן, מטוס קרב תקף מוקדם יותר היום מבנה צבאי של ארגון הטרור חיזבאללה במרחב אל-חיאם. בנוסף, צה"ל תקף בירי ארטילרי במספר מרחבים בשטח לבנון.

מצורף תיעוד מתקיפת המשגר והאתר הצבאי: https://bit.ly/3wb8Xzn

