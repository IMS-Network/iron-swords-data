## Message 8830

דובר צה"ל:

לוחמי צה"ל, שב"כ ומג"ב עצרו הלילה 12 מבוקשים ברחבי יהודה ושומרון ובחטיבת הבקעה והעמקים

 הכוחות פעלו לאורך הלילה במחנה הפליטים טול-כרם שבחטיבת מנשה ועצרו ארבעה מבוקשים. 

במרחב הכפרים בית עור אל פוקא ובית עור א תחתא שבחטיבת שומרון ובעיר יריחו שבחטיבת הבקעה והעמקים נעצרו שני מבוקשים נוספים.

כמו כן, באל מועייר שבחטיבת בנימין הלוחמים עצרו שלושה מבוקשים החשודים במעורבות בטרור עממי ובכפר סינג׳יל שבגזרת החטיבה נעצרו שלושה מבוקשים נוספים לצד כספי טרור שהוחרמו.

המבוקשים שנעצרו וכספי הטרור שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה מעל 3,050 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

