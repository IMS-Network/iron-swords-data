## Message 8958

דובר צה"ל:

בפעם השנייה תוך מספר שעות - חוליית מחבלים זוהתה מהאוויר והותקפה בתוך מחסן אמצעי לחימה; צה״ל תקף מפקדה מבצעית של כוח רדואן, עמדות שיגור ותשתיות טרור של ארגון הטרור חיזבאללה

מוקדם יותר היום (ש') כוחות צה"ל זיהו באמצעות כלי טיס חוליית מחבלים אשר נכנסת למחסן אמצעי לחימה של ארגון הטרור חיזבאללה במרחב הכפר אל מטמורה. תוך זמן קצר מטוסי קרב תקפו את המחסן בו זוהתה החולייה. לאחר התקיפה התרחשו פיצוצי משנה משמעותיים המעידים על הימצאות אמצעי לחימה במבנה.

בנוסף, לפני זמן קצר תקפו מטוסי קרב מפקדה מבצעית הנמצאת בשימוש כוח רדואן של ארגון הטרור חיזבאללה במרחב הכפר ברעשית ועמדות שיגור ותשתיות טרור במרחב ג'בל בלט שבדרום לבנון. כמו כן, בוצע ירי ארטילרי להסרת איום למרחב רשיא אל-פוחר.

מצורף תיעוד מהתקיפות: https://bit.ly/3TesiJa

