## Message 8952

דובר צה"ל:

לוחמי צה״ל מיפו הלילה שני בתים של המחבלים שביצעו השבוע את הפיגוע במחסום א-זעים; כוחות צה״ל, שב״כ ומג״ב עצרו חמישה מבוקשים ברחבי יהודה ושומרון ובחטיבת הבקעה והעמקים

לוחמי צה״ל פעלו הלילה בכפר זעתרה שבחטיבת עציון ומיפו שני בתים השייכים למחבלים שביצעו השבוע את פיגוע הירי במחסום א-זעים הסמוך למעלה אדומים.

כוחות צה״ל, שב״כ ומג״ב עצרו שני מבוקשים בכפר בורקא שבשומרון, שני מבוקשים נוספים בבזאריה שבשומרון ומבוקש נוסף בזבידאת שבבקעה.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 3,200 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

מצורף תיעוד מפעילות הכוחות למיפוי בתי המחבלים: https://bit.ly/3I9y3RZ

מצורפות תמונות בנושא: https://IDFANC.activetrail.biz/ANC24022024.15615689

