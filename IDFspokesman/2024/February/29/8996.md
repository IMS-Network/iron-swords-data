## Message 8996

דובר צה"ל:

לוחמי אוגדה 162 ממשיכים במבצע האוגדתי במרחב זייתון וחיסלו חוליות מחבלים שירו על כוחותינו, במקביל כוחות אוגדה 98 ממשיכים בלחימה במרחב חאן יונס - חיסול מחבלים והשמדת תשתיות טרור במרחב

בשכונת זייתון שבצפון הרצועה, לוחמי צוות הקרב של חטיבה 401 חיסלו מחבלים, השמידו פירי מנהרות ואיתרו אמצעי לחימה רבים.
לוחמי צוות הקרב ביצעו ביממה האחרונה סגירות מעגלים רבות וחיסלו מחבלים שירו לעברם. במסגרת כך, הלוחמים זיהו שתי חוליות מחבלים שירו לעבר הכוחות ותוך זמן קצר הכווינו כלי טיס שתקפו וחיסלו את החוליות.
בנוסף, זוהו שלושה מחבלים מכווינים רחפנים ונכנסים למבנה בגזרה, המחבלים חוסלו באמצעות כלי טיס של חיל האוויר בהכוונת החטיבה. בפעילות נוספת במרחב הלוחמים איתרו והשמידו חמישה בורות שיגור.

חטיבת האש 215 הכווינה כלי טיס שתקף וחיסל שני מחבלים בצפון הרצועה, שירו לעבר כוחותינו זמן קצר לפני החיסול. הכוחות הכווינו כלי טיס שחיסל מחבל נוסף.

במרכז הרצועה, צוות הקרב של חטיבת הנח״ל חיסל מספר מחבלים לאורך היממה האחרונה ואיתר אמצעי לחימה.
באחת הפעילויות, מכלול האש החטיבתי זיהה חוליית מחבלים שהתקרבה לעבר כוחותינו והכווין כלי טיס שתקף וחיסל את החוליה.
בפעילות נוספת, הכוחות זיהו מחבל מתקרב לעברם וחיסלו אותו על ידי רחפן.

בדרום הרצועה, כוחות אוגדה 98 ממשיכים בלחימה במערב חאן יונס, מחסלים מחבלים ומשמידים תשתיות טרור במרחב.
כוחות מצוות הקרב החטיבתי גבעתי זיהו חמישה מחבלים ובתקיפה מדויקת של חיל האוויר בשיתוף פעולה עם מכלול האש החטיבתי, המחבלים חוסלו. 

בנוסף, מכלול האש החטיבתי של חטיבה 7, חיסלו בעזרת כלי טיס ארבעה מחבלים אשר ניסו להטמין מטען בקרקע.

מצורפת תמונת אמצעי הלחימה שאיתרו לוחמי צוות הקרב של חטיבה 401: https://IDFANC.activetrail.biz/ANC29022024765766

מצורף תיעוד מתקיפות צה"ל ברצועת עזה: https://bit.ly/48CRFse

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC290220242332546

