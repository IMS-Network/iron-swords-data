## Message 8946

דובר צה"ל:

כוחות מצוות הקרב של חטיבה 7 וחיל האוויר חיסלו חוליית מחבלים שירתה לעברם טיל RPG בעודם נושאים מטען חבלה; לוחמי עוצבת הקומנדו איתרו מחסן אמצעי לחימה שהכיל עשרות רקטות ומטענים; הלחימה ברצועה נמשכת

לוחמי צוות הקרב של חטיבה 7 ממשיכים לפעול במערב חאן יונס וחיסלו ביממה האחרונה למעלה מעשרה מחבלים באמצעות ירי צלפים ובאמצעות כלי טיס מאויש מרחוק.
במהלך הפעילות המבצעית נורה טיל RPG לעבר כלי הנדסי של הכוח. מכלול האש החטיבתי זיהה את שלושת המחבלים שביצעו את הירי, בעודם נושאים מטען חבלה והכווין כלי טיס של חיל האוויר שתקף וחיסל את המחבלים, לא היו נפגעים לכוחותינו באירוע.
ביממה האחרונה כוחות חיל האוויר השמידו מחסן אמצעי לחימה, חדר מלחמה ומבנים צבאיים. 

לוחמי עוצבת הקומנדו ממשיכים את הלחימה במערב חאן יונס. 
במהלך פשיטות על יעדי טרור, כוחות מיחידת מגלן איתרו מחסן אמצעי לחימה שהכיל עשרות רקטות, מטענים ומרגמות.

צוות הקרב של חטיבת גבעתי יצא להתקפה להשמדת מרחבי טרור ולחיסול מחבלים במרחב חאן יונס. 
טרם היציאה להתקפה, חיל האוויר בשיתוף מכלול האש החטיבתי תקף מבנים מבצעיים, עמדות צליפה ומחסני אמצעי לחימה. 

כוחות אוגדה 162 ממשיכים בלחימה ופשיטה על יעדי טרור במרחב זייתון שבצפון הרצועה.

בפעילות צוות הקרב של חטיבה 401 בזייתון, הלוחמים חיסלו למעלה מעשרה מחבלים בירי צלפים ובאמצעות כלי טיס מאויישים מרחוק ומסוקי קרב, ואיתרו אמצעי לחימה וציוד צבאי.

במרכז הרצועה, צוות הקרב של חטיבת הנח״ל חיסל מספר מחבלים לאורך היממה האחרונה.
באחת הפעילויות, הכוחות זיהו חוליית מחבלים בעמדת תצפית של הארגון במיקום אסטרטגי, על מנת לפגוע בכוחותינו.
הכוחות בשטח ובאוגדת עזה הכווינו מסוק קרב אשר תקף את העמדה וחיסל את המחבלים.
בנוסף, איתרו אמצעי לחימה וחשפו פירים במרחב זייתון.

מצורף תיעוד מהתקיפות ברצועת עזה: https://bit.ly/3wBY1uA

מצורף תיעוד מפעילות הכוחות ברצועת עזה: https://bit.ly/3wojpn3

מצורפות תמונות מפעילות הכוחות ברצועת עזה: https://IDFANC.activetrail.biz/ANC230220249823484

