## Message 8960

דובר צה״ל:

לוחמי צוות הקרב של חטיבה 7 עצרו מחבלים שניסו לברוח בחסות האוכלוסייה כחלק מהמאמצים לפינוי תושבים ממרחב הלחימה; הכוחות ממשיכים בלחימה העצימה במערב חאן יונס, בזייתון ובמרכז הרצועה 

לוחמי צוות הקרב של חטיבה 7 ממשיכים בלחימה במערב חאן יונס. 
ביממה האחרונה, כחלק מהמאמצים לפינוי תושבים ממרחב הלחימה עצרו הלוחמים מספר מחבלים שניסו לברוח בחסות האוכלסייה.
כמו כן, הלוחמים חיסלו מספר מחבלים ואיתרו אמצעי לחימה במרחב. 

לוחמי צוות הקרב של חטיבת גבעתי המשיכו בפשיטות על יעדי טרור ואיתרו אמצעי לחימה רבים ביניהם, נשק צלפים, רובה מסוג קלאצ'ניקוב, רימונים ומחסניות.

מכלול האש של אוגדה 98 זיהה חוליית מחבלים שהפעילה רחפן. כלי טיס תקף וחיסל מספר מחבלים.

במרכז הרצועה, צוות הקרב של חטיבת הנח״ל חיסל מספר מחבלים לאורך היממה האחרונה.
כחלק מהמבצע המתמשך של כוחות אוגדה 162 במרחב זייתון, לוחמי צוות הקרב של חטיבת הנח"ל איתרו אמצעי לחימה והשמידו מתחמי שיגור במרחב.

כוחות אוגדת עזה זיהו חוליית מחבלים שהפעילה רחפן במרחב שאטי, כלי טיס של חיל האוויר תקף וחיסל את החולייה.

במהלך היממה האחרונה, חיל האוויר ביצע מספר תקיפות ברצועה ופגע במערך האווירי של חמאס. בין המטרות שהותקפו, מספר עמדות שיגור אשר יועדו לירי רקטי אל עבר שטח ישראל.

מצורף תיעוד מהתקיפות ברצועת עזה: https://bit.ly/3wumemI

מצורף תיעוד מהשמדת מרחבי השיגור על ידי לוחמי צוות הקרב של חטיבת הנח"ל: https://bit.ly/4bMkHsn

מצורפות תמונות מפעילות הכוחות ברצועת עזה: https://IDFANC.activetrail.biz/ANC250220246854165412

