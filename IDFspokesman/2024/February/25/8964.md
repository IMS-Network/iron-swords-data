## Message 8964

דובר צה״ל:

במהלך השבוע האחרון הסתיימה הפעילות הממוקדת בבית החולים ׳נאצר’ נגד ארגון הטרור חמאס

לאחר שנעצרו כ-200 חשודים בפעילות טרור בבית החולים ונמצאו ממצאים נוספים המעידים על פעילות טרור מתוך המרחב; נמשכה פעילות הסיוע ההומניטרי לבית החולים בהובלת עוצבת הקומנדו ומפקדת התיאום והקישור לעזה

במהלך השבוע האחרון הסתיימה הפעילות הממוקדת של כוחות אוגדה 98 ושייטת 13 במרחב בית החולים נאצר נגד ארגון הטרור חמאס. 

בפעילות אותרו בבית החולים תרופות סגורות שלא נעשה בהן שימוש ועליהן שמות של חטופים ישראלים, אותרו אמצעי לחימה רבים ונעצרו כ-200 מחבלים וחשודים בפעילות טרור.

הפעילות בבית החולים התבצעה תוך הקפדה על פגיעה מינימלית בפעילות השוטפת של בית החולים וללא פגיעה בחולים ובצוות הרפואי. 

כוחות צה״ל סיפקו גנרטור חלופי שאפשר את המשך התפקוד של בית החולים וטיפול בחולים ולאורך כל הפעילות המערכות החיוניות של בית החולים המשיכו לתפקד על בסיס מערכת אל פסק (UPS). 
קציני מנהלת התיאום והקישור לעזה תיאמו כניסת אנשי מקצוע בכדי לבחון את בעיית החשמל בבית החולים.

בית החולים קיבל בשבוע האחרון אספקה של מאות מנות מזון הכוללות - מים, מזון ציוד רפואי, ופורמולות מזון לתינוקות. בנוסף, תואמה למול הקהילה הבינ״ל הכנסת מיכלית סולר לטובת המשך הפעלת הגנרטורים בבית החולים. 

כחלק ממאמץ הטיפול בחולים, קציני מנהלת התיאום והקישור לעזה תיאמו, לבקשת צוות בית החולים ובשיתוף עם הקהילה הבינלאומית, את העברתם של מספר חולים דחופים לבתי חולים אחרים במרחב. 

טרם יציאת הכוחות מבית החולים, בוצע נקיון של המרחב והעברה נוספת של משלוח מזון לבית החולים.

צה״ל ימשיך לפעול, בהתאם לדין הבין-לאומי, נגד ארגון הטרור חמאס, הפועל באופן שיטתי מתוך בתי חולים ותשתיות אזרחיות.

מצורף סינק של מפקד פלגת לוחמים בשייטת 13, סא״ל א׳: https://bit.ly/3IcAsez

מצורף תיעוד של הכנסת מיכלית הסולר לבית החולים נאצר: https://bit.ly/3OXpCgp

מצורפות תמונות נוספות בנושא:
https://IDFANC.activetrail.biz/anc240220246845126845120

