## Message 8921

דובר צה״ל:

לוחמי צה"ל, שב"כ ומג"ב עצרו הלילה 11 מבוקשים והחרימו אמצעי לחימה ברחבי יהודה ושומרון ובחטיבת הבקעה והעמקים; הכוחות פעלו במבצע בכפר בורקא שבשומרון בעקבות הפיגוע אמש בו נפצע אזרח ישראלי

לוחמי צה"ל, שב"כ ומג"ב פעלו הלילה למעצר 11 מבוקשים ברחבי יהודה ושומרון וברחבי חטיבת הבקעה והעמקים. 
הכוחות פעלו במבצע שנמשך מעל שש שעות בכפר בורקא שבחטיבת שומרון, זאת לאחר הפיגוע אמש בו נפצע אזרח ישראלי מהשלכת מטען. במסגרת המבצע, הלוחמים תחקרו חשודים וסרקו מבנים.

בביר זית שבחטיבת בנימין הכוחות איתרו והחרימו אמצעי לחימה, בעיר רמאללה הוחרמו כספי טרור ובבית סוריכ הכוחות החרימו אמצעי לחימה נוספים. 

בכפר רנתיס שבחטיבת אפרים עצרו הכוחות מבוקש והחרימו אמצעי לחימה נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,150 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/48kFXT3

מצורפות תמונות מפעילות הכוחות: https://IDFANC.activetrail.biz/ANC20022045927957268

