## Message 8929

דובר צה"ל:

מפקד פיקוד העורף חתם על צו החרמה והריסה לבית המחבל שביצע את פיגוע הירי בסמוך לתחנת משטרת שלם בירושלים

מפקד פיקוד העורף, אלוף רפי מילוא, חתם היום (ג') על צו החרמה והריסה לבית בו התגורר המחבל חאלד אלמוחתסב במזרח ירושלים. 

המחבל ביצע את פיגוע הירי בסמוך לתחנת משטרת שלם בירושלים בתאריך 12 באוקטובר 2023. בפיגוע נפצעו שני שוטרים באורח אנוש וקל. 

הצו נחתם לאחר שנדחתה ההשגה שהוגשה על ידי משפחת המחבל.

