## Message 8919

דובר צה"ל:

כוחות צה"ל ממשיכים בלחימה בצפון, מרכז ודרום הרצועה וחיסלו חוליות מחבלים שניסו לפגוע בכוחותינו

כוחות צוות הקרב החטיבתי 7 ממשיכים בלחימה עצימה במערב חאן יונס וחיסלו ביממה האחרונה עשרות מחבלים. תא התקיפה החטיבתי הכווין כלי טיס באמצעותם חוסלו חלק מהמחבלים בסגירות מעגלים מהירות, מחבלים נוספים חוסלו באמצעות ירי טנקים ובירי צלפים.

לוחמי צוות הקרב של חטיבת גבעתי בחאן יונס זיהו מספר מחבלים חמושים בטיל מסוג RPG ונשק מסוג קלצ׳ניקוב וחיסלו אותם מטווח קצר. 

חיל האוויר בהכוונת מרכז האש של אוגדה 98 תקף מחסן אמצעי לחימה של חמאס במרחב העיר חאן יונס, בעת התקיפה זוהו במתחם פיצוצי משנה המעידים על הימצאות אמצעי לחימה רבים במקום.

במרכז הרצועה צוות הקרב של חטיבת הנח״ל ממשיך לפעול וחיסל מספר מחבלים לאורך היממה האחרונה. במהלך הלחימה זיהה מכלול האש החטיבתי מחבל במרחב, הכווין אליו אש צלפים והוא חוסל תוך מספר דקות.      

מצורף תיעוד מהתקיפות ברצועת עזה ביממה האחרונה: https://bit.ly/3wqbeXx                                                          

מצורפות תמונות מפעילות הכוחות ברצועת עזה: https://IDFANC.activetrail.biz/ANC20022024943644

