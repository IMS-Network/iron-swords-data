## Message 8794

דובר צה"ל:

שיתוף פעולה של כוחות הים, האוויר והיבשה במרכז הרצועה: חמישה מחבלים זוהו סמוך לכוחות חטיבת הנח"ל, הכוחות הקרקעיים, כלי טיס של חיל האוויר וכלי שיט של חיל הים חיסלו את החולייה תוך זמן קצר

במרכז הרצועה חולייה של חמישה מחבלים זוהתה באיזור בו פועלים לוחמי צוות הקרב של חטיבת הנח״ל. בפעילות משותפת של הכוחות הקרקעיים, מכלול האש החטיבתי, כלי טיס, כלי שיט וטנקים, חוסלו המחבלים תוך זמן קצר. 

כוחות אוגדה 162 ממשיכים לפעול בצפון הרצועה ובמרכזה בפשיטות ממוקדות על יעדי טרור של החמאס. ביממה האחרונה, חיסלו צוותי הקרב של חטיבת הנח״ל וחטיבה 401 עשרות מחבלים.

בחאן יונס, מטוס קרב של חיל האוויר תקף בהכוונת מרכז האש של אוגדה 98 תשתית טרור ובה פעלה חוליית מחבלים מארגון הטרור חמאס שנערכו להפעיל מטענים נגד כוחותינו אשר פעלו במבנה סמוך. 

במערב חאן יונס צוות הקרב של חטיבת גבעתי ממשיכים לפשוט על יעדי טרור ולחסל מחבלים בהתקלויות. ביממה האחרונה חיסלו הלוחמים עשרות מחבלים חמושים שארבו לכוחות במרחבי העיר.

בפעילות צוות הקרב של חטיבת הצנחנים, מכלול האש החטיבתי הכווין כלי טיס של חיל האוויר שסרק את המרחב בו פעלו הכוחות וזיהה מחבל הנושא מטעני חבלה במרחק מטרים מהם, המחבל חוסל וזוהו פיצוצי משנה שהעידו על מטעני החבלה שהיו ברשותו.

עוד במרחב העיר, לוחמי צוות הקרב החטיבתי 646 פשטו בהכוונה מודיעינית על יעדי טרור ואיתרו נשקים מסוג קלאצ'ניקוב, רובי צלפים, רימונים ומחסניות. הלוחמים חיסלו עשרה מחבלים בירי מטווח קרוב ובאמצעות אש אווירי.

בנוסף, צה"ל תקף ביממה האחרונה באמצעות ספינות טילים תשתיות טרור המשמשות את ארגוני הטרור ברצועת עזה.

מצורף תיעוד משיתוף הפעולה שהוביל לחיסול חוליית המחבלים: https://bit.ly/490LLlX

מצורפות תמונות מפעילות כוחות צה"ל ברצועה: https://IDFANC.activetrail.biz/ANC0502202465841264851

מצורף תיעוד מתקיפות צה"ל ברצועה: https://bit.ly/3UucGSO

מצורף תיעוד מפעילות כוחות צה"ל ברצועה: https://bit.ly/49nbu80

