## Message 8775

דובר צה"ל:

עשרות מחבלים חוסלו ביממה האחרונה ברחבי רצועת עזה: לוחמות מיחידת האיסוף 414 זיהו בצפון הרצועה חוליית מחבלים מעבירה אמצעי לחימה, כלי טיס חיסל את החולייה לאחר זמן קצר

בצפון ובמרכז הרצועה, צוותי הקרב החטיבתיים של חטיבת הנח"ל וחטיבה 401 חיסלו במהלך פשיטות יזומות עשרות מחבלים ביממה האחרונה והשמידו מספר משגרים של טילי נ"ט. במהלך פשיטה על משרד השייך למחבל חמאס איתרו הכוחות ציוד צבאי, אמצעי לחימה ומסמכים של ארגון הטרור חמאס.

באחד האירועים במרחב שאטי, לוחמות מיחידת האיסוף 414 זיהו מספר מחבלים שניסו להעביר אמצעי לחימה בתוך שקים, הכוח הכווין לנקודה כלי טיס וחיסל את החולייה. 

במערב חאן יונס, צוות הקרב של חטיבת גבעתי חיסל ביממה האחרונה כ-20 מחבלים. באחת הפעילויות, חוליית מחבלים ביצעה ירי נ"ט לעבר כלי צה"לי, הלוחמים סגרו מעגל על שלושת המחבלים שביצעו את הירי וחיסלו אותם לאחר זמן קצר. 

לוחמי צוות הקרב של חטיבת הצנחנים חיסלו ביממה האחרונה מחבלים רבים במערב העיר, במהלך פשיטה שביצעו הכוחות על מבנה במרחב העיר איתרו הלוחמים נשקים מסוג RPG, רימונים, ציוד צבאי וציוד צלילה של ארגון הטרור חמאס. 

עוד במרחב חאן יונס, מטוסי קרב השמידו מתחם לחימה של ארגון הטרור חמאס ובו פיר מנהרה ומחסן אמצעי לחימה של הארגון. בנוסף, לוחמי צוות הקרב החטיבתי 646 איתרו רובים מסוג קלאצ'ניקוב, מטענים ואמצעי לחימה נוספים של ארגון הטרור חמאס.

מצורפות תמונות מפעילות צה״ל ברצועת עזה: https://IDFANC.activetrail.biz/ANC0302202451201

