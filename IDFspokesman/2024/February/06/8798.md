## Message 8798

דובר צה"ל:

מעל ומתחת לקרקע: כוחות צה״ל ממשיכים להילחם במערב חאן יונס ולבצע פשיטות בצפון ומרכז הרצועה; מטוס קרב בהכוונת מודיעינית חיסל מחבל גא"פ שלקח חלק בטבח הרצחני בקיבוץ ניר עוז ב-7.10

כוחות אוגדה 98 ממשיכים להילחם במערב חאן יונס, לטהר מרחבים חדשים מעל ומתחת לקרקע ונתקלים במחבלי חמאס אשר נעים בלבוש אזרחי ונערכים לתקיפת כוחותינו במרחב. ביממה האחרונה חיסלו הכוחות עשרות מחבלים ועצרו כ-80 חשודים במעורבות בטרור, ביניהם מספר מחבלים שלקחו חלק בטבח הרצחני ב-7 באוקטובר. 

צלפי צוות הקרב של חטיבת גבעתי חיסלו יותר מ-15 מחבלים. לוחמי צוות הקרב החטיבתי 646 זיהו וחיסלו תצפיתן שהסתתר בתוך מבנה. לוחמי הצנחנים ואגוז איתרו במהלך פשיטות אמצעי לחימה בהם רימונים, רובים מסוג קלאצ׳ניקוב, טילים מסוג RPG, מטעני ״שוואז״ ומחסניות. 

פעיל גא"פ שלקח חלק בטבח הרצחני בקיבוץ ניר עוז ב7.10. חוסל ע"י מטוס קרב בהכוונת אוגדת עזה במרחב דיר אל בלאח.

תצפיתניות יחידה 414 זיהו ארבעה מחבלים שניסו להציב אמצעי תצפית במרחב בית חאנון תוך כוונה להשיב לכשירות את מערך האיסוף של ארגוני הטרור בצפון הרצועה. מסוק קרב תקף וחיסל את החוליה.

במסגרת פעילות כוחות אוגדה 162 בצפון ומרכז הרצועה, צוות הקרב של חטיבת הנח״ל חיסל מחבלים רבים ביממה האחרונה בפשיטות ומארבים בשטח. ספינת טילים זיהתה חוליית מחבלים באזור בו פועלים לוחמי צוות הקרב של חטיבת הנח״ל במרכז הרצועה. בפעילות משותפת של לוחמי החטיבה, מכלול האש החטיבתי, כלי שיט וכלי טיס, הותקפה החוליה וחוסלו חלק מהמחבלים.

צוות הקרב החטיבתי 401 חיסל מעל ל-15 מחבלים בהיתקלויות והשמיד בשיתוף פעולה עם חיל האוויר מבנה ששימש מחבלים לירי על הכוחות ואשר אוחסנו בו אמצעי חבלה.

מצורף תיעוד מהחיסול האווירי של מחבל הגא"פ שלקח חלק בפשיטה לקיבוץ ניר עוז ב7.10: https://bit.ly/3UpDfZf

מצורפת תמונה של אמצעי הלחימה שאותרו על ידי לוחמי צוות קרב חטיבת הצנחנים: https://IDFANC.activetrail.biz/ANC06022024.05056156189

מצורף תיעוד מתקיפות צה"ל ברצועת עזה: https://bit.ly/3untsZ3

מצורף תיעוד מפעילות כוחות צה"ל בשטח הרצועה: https://bit.ly/49l4mc7

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC06022024.156156156

