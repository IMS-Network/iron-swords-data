## Message 8911

דובר צה״ל:

דקות ספורות לאחר זיהוי השיגור; לוחמי חטיבת הנח״ל הכווינו כלי טיס שחיסל את המחבל שביצע שיגור לעבר מרחב עוטף עזה אמש: פעילות כוחות צה"ל ברצועה נמשכת

אתמול (א') זוהה שיגור ממרכז רצועת עזה שחצה לשטח ישראל ונפל בשטח פתוח במרחב העוטף.
דקות ספורות לאחר מכן, מכלול האש של חטיבת הנח״ל זיהה את המחבל שביצע את השיגור נע במרחב העיר עזה, כלי טיס של חיל האוויר בהכוונת מכלול האש של חטיבת הנח״ל תקפו וחיסלו אותו.
עוד חוסלו חוליות חמושות שפעלו סמוך לכוחות במרחב.

לוחמי צוות הקרב של חטיבה 7 ממשיכים בטיהור מרחב מערב חאן יונס. ביממה האחרונה הכוחות פשטו על יעדי טרור בהם אותרו נשקים מסוג קלאצ'ניקוב, רחפנים, משגר RPG, מטעני נפץ וציוד צבאי נוסף.
מכלול האש של החטיבה יחד עם כלי טיס ומסוקי קרב של חיל האוויר חיסלו מחבלים שפעלו סמוך לכוחות במרחב.

במערב חאן יונס לוחמי צוות הקרב של חטיבת צנחנים זיהו באמצעות רחפן חוליית מחבלים שנעה לעברם ובתגובה הכווינו כלי טיס שחיסל אותה. זמן קצר לאחר מכן, זוהו ארבעה מחבלים נוספים במרחב שחוסלו גם הם באמצעות כלי טיס של חיל האוויר.

לוחמי עוצבת הקומנדו ממשיכים לפעול במערב חאן יונס, ביממה האחרונה נתקלו הלוחמים במחבלים חמושים וחיסלו אותם.  הלוחמים פשטו על יעדי טרור ואיתרו בהם אמצעי לחימה.

כמו כן, בהמשך להתרעות שהופעלו בעוטף עזה מוקדם יותר הבוקר, לא זוהו שיגורים שחצו לשטח ישראל.

מצורף תיעוד מחיסול המחבל שביצע שיגור לעוטף עזה: https://bit.ly/3ON4vgt

מצורף תיעוד מתקיפות צה"ל ברצועה: https://bit.ly/3uDl3kl

מצורפות תמונות מפעילות כוחות צה"ל ברצועה: https://IDFANC.activetrail.biz/ANC190220241893492085

מצורף תיעוד מפעילות כוחות צה"ל ברצועה: https://bit.ly/48mCrra

