## Message 8907

הודעה משותפת לדובר צה״ל, דוברות שב״כ ודוברות המשטרה:

כוחות צה״ל, מסתערבי מג״ב איו״ש ושב״כ חיסלו מבוקש בכיר בטול-כרם שבחטיבת מנשה; נעצר בכיר חמאס ושלושה מבוקשים בפעילות הכוחות ביהודה ושומרון

מסתערבי מג״ב איו"ש פעלו בהכוונה מודיעינית של שב״כ ובשיתוף עם כוחות צה"ל למעצרו של אחמד עופי, מבוקש בכיר בטול כרם שבחטיבת מנשה. 
עופי היה מעורב בפיגועי ירי לעבר כוחות צה״ל ויישובים ישראלים, וכן חשוד כמעורב ברציחת תושבי טול כרם החשודים בשיתוף פעולה עם כוחות ביטחון ישראליים. 
לאחר חילופי אש עם הכוחות והפעלת נוהל "סיר לחץ" חוסל המבוקש והוחרם נשק שנמצא עליו. 

במהלך הפעילות הלוחמים ירו ופגעו במחבלים חמושים שפתחו בירי וזרקו מטענים לעברם, מחבל אחד חוסל.

במהלך חילופי האש נפצע לוחם מג"ב באורח קשה מירי המחבלים על הכוח ופונה לקבלת טיפול רפואי בבית חולים.

בהכוונת שב״כ נעצר מבוקש בכיר נוסף מארגון הטרור חמאס במהלך הלילה בפעילות בעיר רמאללה.
בבלאטה שבשכם עצרו לוחמי צה״ל שני מבוקשים נוספים וברחבי חטיבת יהודה הכוחות תחקרו מספר חשודים.

המבוקשים שנעצרו הועברו להמשך חקירת כוחות הביטחון. 

עד כה נעצרו מתחילת המלחמה מעל 3,100 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/3I3hrLv

מצורפות תמונות בנושא: https://IDFANC.activetrail.biz/ANC18022024.156189

