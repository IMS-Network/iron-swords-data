## Message 8902

דובר צה"ל:

כוחות צה"ל ממשיכים בלחימה העצימה במרחב חאן יונס, במרכז ובצפון הרצועה; במהלך היממה האחרונה חוסלו עשרות מחבלים ואותרו אמצעי לחימה רבים

כוחות אוגדה 98 ממשיכים לפעול במערב חאן יונס שבדרום הרצועה וביממה האחרונה פשטו על תשתיות טרור, חיסלו מחבלים ואיתרו אמצעי לחימה רבים במרחב. 

לוחמי צוות הקרב החטיבתי 7 איתרו אמצעי לחימה וחיסלו ביממה האחרונה כ-20 מחבלים במרחב העיר חאן יונס באמצעות ירי טנקים. בנוסף, הכווינו כלי טיס של חיל האוויר שתקפו וחיסלו מחבלים במרחב. הכוחות פשטו על מבנים צבאיים ואיתרו אמצעי לחימה ביניהם מטענים ומספר טילי RPG שיועדו לשימוש נגד כוחותינו.

לוחמי עוצבת הקומנדו ממשיכים לפעול בבית החולים ׳נאצר׳ ובמרחבים הסמוכים לו ואיתרו אמצעי לחימה. לוחמי צוות הקרב של חטיבת הצנחנים חיסלו מספר מחבלים, איתרו כספות והחרימו אמצעי לחימה במבנה צבאי של ארגון הטרור חמאס.

מרכז האש של אוגדה 98 בשיתוף פעולה עם חיל האוויר ביצעו רצף של תקיפות בחאן יונס שכללו חיסול של כ-15 מחבלים, ביניהם שישה מחבלים שיצאו מתשתית טרור והשמדת מחסן אמצעי לחימה.

במרכז הרצועה, צוות הקרב של חטיבת הנח״ל חיסל מעל עשרה מחבלים לאורך היממה האחרונה.
באחת הפעילויות, זוהתה על ידי מכלול האש החטיבתי בשיתוף חיל האוויר חוליית מחבלים מעמיסה אמצעי לחימה על עגלה ונעה בגזרת הכוחות, שהכווינו כלי טיס מאוייש מרחוק שתקף וחיסל מספר מחבלים.

מצורף תיעוד מתקיפות צה"ל ברצועת עזה: https://bit.ly/3ONuVij

מצורפות תמונות מפעילות הכוחות ברצועת עזה: https://IDFANC.activetrail.biz/ANC1802202443765

