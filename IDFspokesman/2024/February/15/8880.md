## Message 8880

דובר צה"ל:

צה"ל חיסל מפקד מרכזי בכוח רדואן יחד עם סגנו ופעיל נוסף בשטח לבנון אתמול

במהלך הלילה אמש (ד׳), חוסל מפקד מרכזי בכוח רדואן, עלי מחמד אלדבס, יחד עם סגנו חסן איברהים עיסא ופעיל נוסף. 

אלדבס היה מבין מכוויני הפיגוע בצומת מגידו בחודש מרץ 2023. הוא הוביל, תכנן והוציא לפועל פעילויות טרור רבות כנגד מדינת ישראל, בפרט במהלך המלחמה.

החיסול נעשה באמצעות תקיפת מטוס קרב של צה"ל במבנה צבאי של ארגון הטרור חיזבאללה בנבטיה.

בשעות האחרונות מטוסי קרב של צה"ל תקפו מבנה צבאי של ארגון הטרור חיזבאללה במרחב בליידא. בנוסף, הותקף מבנה צבאי נוסף של הארגון במרחב מרון א-ראס.

מצורף תיעוד מתקיפת המבנה הצבאי במרחב מרון א-ראס בשעות האחרונות: https://bit.ly/3SHJLIh

