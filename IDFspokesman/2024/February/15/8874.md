## Message 8874

דובר צה"ל:

חיסולים מוצלחים של מחבלי חמאס תוך תיאום מלא בין הזרועות הלוחמות; פעילות צה״ל ברצועה נמשכת

במהלך היממה האחרונה, כוחות חיל האוויר השלימו מספר מטסי תקיפה ברחבי רצועת עזה כחלק מהסיוע לכוחות המתמרנים. 
במסגרת התקיפות, הושמדו מספר תשתיות תת קרקעיות לצד מבנים צבאיים ועמדות שיגור של ארגון הטרור חמאס.

במרכז הרצועה, צוות הקרב של חטיבת הנח״ל חיסל מספר מחבלים ביממה האחרונה. באחת הפעילויות, מכלול האש החטיבתי יחד עם כוחות חיל האוויר חיסלו מפקד תצפיות בארגון הטרור חמאס. 
בפעילות נוספת, ספינה של זרוע הים זיהתה חוליית מחבלים מתקרבת לכוחותינו במרחב ובשיתוף פעולה של לוחמי זרוע הים ומכלול האש החטיבתי, תקפו הכוחות את החולייה וחיסלו אותה.

במסגרת הימים האחרונים, חטיבת האש 215 הכווינה וביצעה חיסולים ממוקדים בעיר עזה ובצפון הרצועה. במהלך היממה האחורנה חיסלו הלוחמים כ-15 מחבלי חמאס, בינהם פעיל בביטחון הכללי של הארגון ומחבלים שלקחו חלק בפשיטה הרצחנית ליישובי העוטף ב-7.10.

לוחמי עוצבת הקומנדו ממשיכים לחסל מחבלים ולפשוט על יעדי טרור במרחב חאן יונס. ביממה האחרונה איתרו הכוחות אמצעי לחימה בינהם, נשקים מסוגים שונים, מטעני חבלה רבים וציוד צבאי.
כחלק מפעילות נוספת בחאן יונס, לוחמי צוות הקרב של חטיבה 646, זיהו שני תצפיתני אויב שפעלו במרחב סמוך אליהם. הכוחות הכווינו כלי טיס שתקף וחיסל את הפעילים.

לוחמי צוות הקרב של חטיבה 7 פעלו במערב חאן יונס ביממה האחרונה וחיסלו מספר מחבלים באמצעות ירי צלפים ופגזי טנקים.
הכוחות פשטו על מספר יעדי טרור צבאיים במרחב, בהם אותרו רובים מסוג קלאצ'ניקוב, רימונים, מחסניות ומטעני נפץ.

מצורף תיעוד מסגירת מעגל של כוחות צוות הקרב החטיבתי 646 שחיסלו מחבל שירה RPG לעבר כוחותינו מתוך מבנה בחאן יונס שלשום (ג'): https://bit.ly/3SWtqkn

מצורף תיעוד מתקיפות צה"ל ברצועת עזה: https://bit.ly/3HYQPLG

מצורף תיעוד מפעילות כוחות צה"ל ברצועה: https://bit.ly/49k5n4z

מצורפות תמונות מפעילות כוחות צה"ל ברצועה: https://IDFANC.activetrail.biz/ANC150220247929525

