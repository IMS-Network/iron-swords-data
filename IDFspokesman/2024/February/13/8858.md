## Message 8858

דובר צה"ל:

לוחמי צה"ל ממשיכים לפעול בשטח הרצועה; במהלך הפעילות במערב חאן יונס, לוחמי צוות קרב חטיבה 7 חיסלו מעל ל-30 מחבלים. לוחמי צנחנים חיסלו מחבלים שניסו לנוע בחסות האוכלוסייה האזרחית ולוחמי יחידה 414 איתרו וחיסלו מחבלים ששינעו מטענים על גבי אופנוע

ביממה האחרונה, כוחות אוגדה 98 המשיכו בפעילות במערב חאן יונס, במהלכה לוחמי צוות קרב של חטיבה 7 חיסלו מעל שלושים מחבלים תוך העמקת השליטה המבצעית במרחב ומבצעים פשיטות על תשתיות טרור, מארבי צלפים ופטרולים. 

עוד במערב חאן יונס, לוחמי הצנחנים חיסלו שני מחבלים שניסו לנוע בחסות האוכלוסיה האזרחית, כאשר אחד מהמחבלים זוהה מכוון אקדח לעבר כלי ממוגן של הכוח, הכוח הגיב באופן מיידי וחיסל את המחבל. 

בנוסף, במרחב חאן יונס איתרו לוחמי יחידת 414 מספר מחבלים ששינעו מטענים על גבי אופנוע. הלוחמים הכווינו כלי טיס שתקף וחיסל את החוליה. 
מכלול האש של אוגדה 98 הכווין תקיפות של שני מחסני אמל"ח שמוקמו בתוך בתי מחבלים.

במרכז הרצועה, צוות הקרב של חטיבת הנח״ל חיסל כעשרה מחבלים במהלך היממה האחרונה. במסגרת הפעילות, מכלול האש החטיבתי זיהה חוליית מחבלים שנכנסה למבנה ממנו נערכה לירי נ״ט על כוחותינו, תוך דקות אחדות נסגר מעגל על המחבלים ומטוס קרב חיסל את החולייה.

מצורף תיעוד מתקיפת מחבלים ששינעו מטענים וזוהו על ידי לוחמי יחידה 414: https://bit.ly/3SXTrQq

מצורף תיעוד מתקיפות צה"ל ברצועה: https://bit.ly/49QJCtd

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC13022024.123156198

