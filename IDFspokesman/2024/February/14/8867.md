## Message 8867

דובר צה"ל:

פעילות הכוחות ברצועה נמשכת: לוחמי צוות הקרב של חטיבה 646 זיהו מחבל שירה RPG לעברם בחאן יונס ובסגירת מעגל מוצלחת חיסלו אותו; מחבלים נוספים חוסלו במרכז הרצועה

במהלך פעילות לוחמי צוות הקרב של חטיבה 646 בחאן יונס, זיהו הכוחות מחבל חמוש במטול RPG בתוך בית מגורים ומבצע באמצעותו ירי לעבר הכוח במרחב. מחבל נוסף זוהה במבנה. בתיאום עם כוחות חיל האוויר, מטוס קרב תקף את המבנה וחיסל את המחבלים בטרם הצליחו לפגוע בכוחות.

במערב חאן יונס, לוחמי עוצבת הקומנדו מאתרים פירי מנהרות, מחסלים מחבלים וממשיכים בפשיטות על יעדי טרור משמעותיים. ביממה האחרונה איתרו הלוחמים אמצעי לחימה רבים, ביניהם רובים מסוג קלאצ׳ניקוב, קליעים, מטעני נפץ וציוד צבאי נוסף. 

כמו כן, מרכז האש של אוגדה 98 יחד עם כוחות חיל אוויר חיסלו אמש ארבעה מחבלים אשר זוהו נערכים לבצע מארב על כוחותינו בחאן יונס.

כוחות מצוות הקרב של חטיבת נח״ל פעלו במהלך היממה האחרונה במרכז רצועת עזה וחיסלו מעל עשרה מחבלים.
באחת הפעילויות שביצעו הלוחמים, מכלול האש של החטיבה זיהה שני מחבלים חמושים נעים במרחב ובתגובה הכווינו כלי טיס שתקף את המחבלים וחיסל אותם. לאחר החיסול זוהו פיצוצי משנה אשר העידו על הימצאות של אמצעי לחימה ברשות המחבלים.

מצורף תיעוד מתקיפות צה"ל ברצועה: https://bit.ly/3SYYvEb

מצורפות תמונות מפעילות כוחות צה"ל ברצועה: https://IDFANC.activetrail.biz/ANC1302202484980394

