## Message 8870

דובר צה״ל: 

הרמטכ״ל לראשי הרשויות בצפון: ״בזכותכם צה״ל יכול לפעול באופן נחוש לשינוי המצב הבטחוני בצפון. יש הישגים גבוהים מאוד בפגיעה בחיזבאללה בלבנון, אבל אנחנו ממשיכים לפעול - זו לא הנקודה להפסיק בה. יש עוד דרך ארוכה ונלך אותה ביחד״

הרמטכ״ל, רב-אלוף הרצי הלוי, נפגש היום (ד׳) עם ראשי הרשויות בצפון. 

מדברי הרמטכ״ל: ״אני פוגש אתכם אחרי שסיירתי בשטח וקיימתי עם המפקדים הערכת מצב בה אישרתי יעדים לתקיפה בתגובה לאירועי הבוקר בצפון. אנחנו מעריכים מאוד את המנהיגות המקומית ורואים בה חשיבות רבה. בזכותכם, בזכות החוסן והעוצמה של התושבים שמשלמים מחיר אישי מורכב, צה״ל יכול לפעול באופן נחוש לשינוי המצב הבטחוני בצפון. אני יודע שתושבי הצפון יחזרו לבתיהם ורשויות הצפון יחזרו לשגשג. יש הישגים גבוהים מאוד בפגיעה בחיזבאללה בלבנון, אבל אנחנו ממשיכים לפעול - זו לא הנקודה להפסיק בה. אנחנו מגבירים את הפגיעה כל הזמן והם משלמים מחיר הולך וגובר.
המערכה הבאה תהיה מאוד התקפית ונשתמש בה בכל הכלים ועם כל היכולות. יש עוד דרך ארוכה ונלך אותה ביחד״. 

מצורפות תמונות בנושא: https://IDFANC.activetrail.biz/ANC39847

