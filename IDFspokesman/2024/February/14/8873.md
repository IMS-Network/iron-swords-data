## Message 8873

דובר צה״ל: 

הרמטכ״ל בגבול הצפון: אנחנו לא מתפשרים על ההישגים - נערכים למלחמה בצפון

הרמטכ״ל קיים היום (ד׳) הערכת מצב ושיח עם מפקדים במילואים בגבול לבנון, יחד עם מפקד פיקוד הצפון, אלוף אורי גורדין ומפקד אוגדה 91, תת-אלוף שי קלפר. 

בהמשך, קיים סיור בעיר מטולה ונפגש עם ראשי הרשויות בצפון. 

מצורף סרטון מדברי הרמטכ״ל: https://bit.ly/4bzmGQB

מצורף סרטון מהביקור: https://bit.ly/3HYETJJ

מצורפות תמונות בנושא: https://idfanc.activetrail.biz/ANC857659

מצורפים דברים המלאים של הרמטכ״ל: "אני רוצה שתדעו דבר אחד - אנחנו לא מסיימים את זה בלי להחזיר את התושבים למטולה ולכל היישובים בצפון, ברמת ביטחון גבוהה מאוד. עכשיו אתם שואלים אותי איך זה יקרה? אנחנו במדים, ואתם גם כשאתם הולכים הביתה, התפקיד הוא לחשוב מוכנות למלחמה. זו המשימה הראשונה שלנו, זה אין אף אחד שחולק איתנו ואנחנו עכשיו מתמקדים בלהיות מוכנים למלחמה בצפון.
השיח הזה בינינו לבין ההנהגה המקומית כאן הוא שיח מאוד מאוד חשוב, לכן אני אומר לכם, בסוף אנחנו נהיה מוכנים למלחמה, אם זה ייגמר לא במלחמה זה לא ייגמר בהתפשרות על ההישגים, חיזבאללה לא פה על הגדר, אנחנו נדחק אחורה את כל היכולות, יהיה כאן הרבה יותר שקט, יהיה כאן הרבה יותר יציבות ואז נגיד תושבים יכולים לחזור. האם זה קורה מחר? כנראה שלא, ייקח קצת זמן. אני חושב שגם התושבים מהשיח שלי עם ההנהגה מעדיפים עוד קצת זמן אבל תביאו אותנו לתוצאה טובה".

