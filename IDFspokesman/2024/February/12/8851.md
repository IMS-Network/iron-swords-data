## Message 8851

דובר צה״ל:

לוחמי צה"ל שב"כ ומג"ב פעלו הלילה למעצר 17 מבוקשים ברחבי פיקוד המרכז; הכוחות החלו במבצע לסיכול טרור בכפר ארם שבחטיבת בנימין

לוחמי צה"ל, שב"כ ומג"ב פעלו הלילה למעצר 17 מבוקשים ברחבי יהודה ושומרון ובחטיבת הבקעה והעמקים. 

במבצע לסיכול טרור בכפר תל שבחטיבת שומרון, לוחמי צה״ל במילואים ומג״ב עצרו בהכוונת שב״כ שבעה מבוקשים, סרקו מבנים והוחרם ציוד צבאי.
אמש, הלוחמים עצרו מבוקש ואיתרו והחרימו נשק מסוג M16 בכפר עיזריה שבחטיבת עציון.

בנוסף, הבוקר החל מבצע לסיכול טרור בכפר ארם שבחטיבת בנימין שנמשך גם בשעה זו. עד כה הכוחות תחקרו חשודים רבים ואיתרו אמצעי לחימה וציוד צבאי.

כמו כן, אמש סיכלו לוחמי צה"ל ניסיון פיגוע דקירה סמוך לחוסאן במרחב חטיבת עציון. הכוח זיהה מחבל שניסה לדקור לוחם צה"ל במרחב שבתגובה חתר למגע ונטרל את המחבל, לא היו נפגעים לכוחותינו באירוע.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה מעל 3,080 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

מצורפת תמונה של הנשק שהוחרם בכפר עיזריה שבחטיבת עציון: https://IDFANC.activetrail.biz/ANC1202202423099087

מצורף סינק של סמ"פ בגדוד תבור של חטיבת החילוץ וההדרכה, סגן ל', בנושא סיכול ניסיון פיגוע הדקירה בחטיבת עציון אמש: https://bit.ly/3utGzrK

