## Message 8853

דובר צה״ל:

אלוף (מיל׳) ניצן אלון בשיח עם המשרתים במפקדה האחראית על השבת החטופים

אלוף (מיל׳) ניצן אלון קיים היום (ב׳) שיח עם עשרות משרתים בסדיר ובמילואים במפקדה האחראית על המודיעין, המבצעים והמשא ומתן להשבת החטופים.

המשרתים במפקדה עובדים לילות כימים כדי לאתר את מיקומי החטופים ואת מצבם. יחד הם הביאו בעבודה מאומצת שנמשכה שבועות רבים את המודיעין שהפליל את הנכס שבו הוחזקו פרננדו מרמן ולואיס הר שחולצו הלילה משבי החמאס, ואת המודיעין שעל בסיסו תכננו את המבצע שבו לקחו חלק כוחות צה״ל, שב״כ וימ״מ. 

לאחר הצלחת הפעילות במהלך הלילה, המשרתים במפקדה ממשיכים לעשות את כלל המאמצים כדי להחזיר את יתר 134 החטופים והחטופות שעדיין בשבי החמאס הביתה.

מצורף תיעוד מדבריו של אלוף (מיל׳) ניצן אלון: https://bit.ly/4bu0Qhz

מצורפות תמונות בנושא: https://IDFANC.activetrail.biz/ANC67967665

