## Message 8820

דובר צה"ל:

לוחמי צה״ל ומג״ב הרסו הלילה את דירתו של מחבל נוסף אשר ביצע את הפיגוע במחסום המנהרות; הכוחות עצרו הלילה שמונה מבוקשים ברחבי יהודה ושומרון

לוחמי צה״ל במילואים, כוחות הנדסה ומג״ב הרסו הלילה בעיר חברון שבחטיבת יהודה את דירתו של מחבל השייך לארגון הטרור חמאס, שביצע יחד עם שני מחבלים נוספים את הפיגוע במחסום המנהרות ב-16 בנובמבר 2023. בתיהם של שני המחבלים הנוספים נהרסו לאחרונה על ידי כוחות הביטחון. 
באותו פיגוע, נפל לוחם צה״ל, רב״ט אברהם פטנה ז"ל. צה״ל משתתף בצער המשפחה וימשיך ללוותה.

הכוחות עצרו הלילה שמונה מבוקשים החשודים במעורבות בפעילות טרור ברחבי יהודה ושומרון.

בכפרים שיוח ואלחדאר שבעציון איתרו הכוחות נשקים, אמצעי לחימה ומחרטה לייצור כלי נשק. 

בכפר ענתא שבמרחב חטיבת בנימין איתרו הכוחות אמצעי לחימה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

מצורפות תמונות מהריסת בית המחבל: https://IDFANC.activetrail.biz/ANC08022024-203895

