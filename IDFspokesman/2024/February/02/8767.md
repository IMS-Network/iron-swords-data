## Message 8767

דובר צה״ל:

הלחימה ברצועת עזה נמשכת; חיסולים של עשרות מחבלים במערב חאן יונס לצד פשיטות על יעדי טרור שהכילו אמצעי לחימה רבים

הכוחות המתמרנים ממשיכים לפעול ביממה האחרונה לחיסול מחבלים והשמדת תשתיות טרור בשטח רצועת עזה, בשיתוף פעולה עם כוחות חיל האוויר.
לוחמי זרוע הים תוקפים מטרות טרור בקו החוף של רצועת עזה כחלק מהסיוע לכוחות צוות הקרב של חטיבת נח״ל אשר פועלים במרכז הרצועה.

לוחמי צוות הקרב של חטיבת צנחנים ממשיכים לפעול במערב חאן יונס ובמהלך היממה האחרונה חיסלו הלוחמים יותר מ-20 מחבלים כאשר רובם חוסלו מטווח קצר.

במסגרת פעילות הלוחמים, פשטו הכוחות על מספר יעדי טרור ומבנים צבאיים בהם אותרו רימונים, מטעני חבלה, ציוד צבאי, רובים מסוג קלאצ'ניקוב ותחמושת.

בפעילות נוספת במערב חאן יונס, כוחות מצוות הקרב של חטיבת גבעתי הכווינו כלי טיס שתקפו מספר מבנים צבאיים בהם פעלו מחבלים. חוליית מחבלים חמושה שפעלה במרחב ביצעה ירי של מספר טילי נ"ט לעבר הלוחמים שבתוך דקות ספורות סגרו מעגל עם כוחות חיל האוויר וחיסלו את המחבלים.

באירוע נוסף, חיסלו הלוחמים מספר מחבלים חמושים שפעלו בסמוך אליהם ואיתרו מספר משגרי RPG לצד אמצעי לחימה נוספים.

בצפון ובמרכז הרצועה, כוחות אוגדה 162 ממשיכים לפשוט על תשתיות טרור ולחסל חוליות חמושות.
במרחב שאטי, לוחמי צוות הקרב של חטיבה 401 חיסלו כעשרה מחבלים ביממה האחרונה. 

כמו כן, במהלך הלילה לוחמי ההגנה האווירית יירטו בהצלחה מטרה אווירית חשודה שחצתה משטח רצועת עזה לאזור דרום הארץ.
הופעלה התרעה ביישומון פיקוד העורף על פי מדיניות.

מצורף תיעוד מתקיפות צה"ל ברצועה: https://bit.ly/47URJmY

מצורפות תמונות מפעילות כוחות צה"ל ברצועה: https://IDFANC.activetrail.biz/ANC020220247491170

