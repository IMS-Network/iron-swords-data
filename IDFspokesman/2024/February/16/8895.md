## Message 8895

דובר צה"ל:

כוחות צה״ל ומפקדת התיאום והקישור לעזה של מתפ״ש פועלים במרחב בית החולים נאצר נגד ארגון הטרור חמאס.  

במסגרת הפעילות בבית חולים נאצר נמצאו תרופות ועליהן שמות של חטופים ישראלים. מקור התרופות והשימוש שנעשה בהן בבדיקה. כמו כן אותרו אמצעי לחימה במרחב בית החולים.

הבוקר התקבלה טענה אודות הפסקת פעילות הגנרטורים שהובילה לנפילת מערכות החשמל בבית החולים. 
בניגוד לנטען, כוחות צה״ל לא פגעו בגנרטורים ואף תודרכו ופעלו לאורך הדרך לשמור על התפקוד השוטף של בית החולים ופועלים בהתאם בכדי לאפשר את תפקודו באופן המיטיבי.
עם זאת, יש לציין כי חרף התקלה בגנרטור בית החולים, לאורך היום כלל המערכות החיוניות של בית החולים המשיכו לפעול על בסיס מערכת אל פסק (UPS) הקיימת בבית החולים. 

במהלך היום ועם קבלת הדיווח בדבר התקלה בגנרטור של בית החולים, פעלו כוחות צה״ל לתיקון הגנרטור ובמקביל כוחות שייטת 13 הכניסו גנרטור חלופי לבית החולים. 
פעולות אלה בוצעו בתיאום הדוק בין כוחות צה״ל ובין הנהלת בית החולים באמצעות קציני מנהלת התיאום והקישור לעזה. 

כמו כן, צה"ל הכניס לבית החולים אספקת אוכל מזון לתינוקות ומים ומנהלת התיאום והקישור לעזה אף תיאמה מול ארגוני הסיוע הבינלאומיים אספקת סולר להמשך רציפות פעילות בית החולים.

צה״ל ימשיך לפעול בהתאם לדין הבינלאומי נגד ארגון הטרור חמאס, הפועל באופן שיטתי מתוך בתי חולים ותשתיות אזרחיות.

מצורף סרטון של אספקת הסיוע ההומניטרי לבית החולים נאצר: https://bit.ly/4bDGxOK

מצורפות תמונות בנושא: https://IDFANC.activetrail.biz/ANC16022024.15618998

