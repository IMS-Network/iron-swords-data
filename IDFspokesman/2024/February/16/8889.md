## Message 8889

דובר צה"ל:

כוחות צה״ל, שב״כ ומג״ב עצרו הלילה שלושה מבוקשים ברחבי יהודה ושומרון; ביניהם מבוקש שירה לעבר כוחות הביטחון

במהלך הלילה, הלוחמים עצרו שלושה מבוקשים ברחבי יהודה ושומרון. בכפר עקבה שבמרחב חטיבת מנשה עצרו הלוחמים מבוקש שירה בעבר לעבר כוחות הביטחון והחרימו אקדח.

במבצע שערכו הכוחות בכפר סילת א-דהר שבשומרון נעצרו שני מבוקשים ותוחקרו חשודים רבים. בעיר חברון שבמרחב חטיבת יהודה החרימו הכוחות אלפי שקלים שעל פי החשד יועדו לפעילות טרור.

המבוקשים שנעצרו ואמצעי הלחימה שהוחרמו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 3,100 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

