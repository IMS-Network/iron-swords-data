## Message 8888

דובר צה"ל:

לוחמי צה"ל חיסלו מחבלים חמושים ותקפו מטרות רבות של ארגון הטרור חמאס בשיתוף פעולה בין הכוחות הקרקעיים לחיל האוויר

חיל האוויר תקף ביממה האחרונה מטרות רבות של ארגון הטרור חמאס ברחבי הרצועה. בין המטרות שהותקפו, מפקדות מבצעיות של הארגון, מבנים צבאיים, עמדות שיגור ומטרות נוספות. כמו כן, הותקפו מהאוויר מספר מטרות על מנת לסייע לכוחות הקרקעיים הפועלים ברצועה.

בדרום הרצועה, צוות הקרב החטיבתי של הצנחנים ממשיכים בפשיטות על יעדי טרור וחיסלו מספר מחבלים ביממה האחרונה. במהלך הקרבות, לוחמי סיירת צנחנים זיהו שני מחבלים על ידי רחפן, אחד המחבלים ירה לעבר הרחפן ושני המחבלים חוסלו. בנוסף, חשפו הכוחות מטען שהוטמן במרחב בו פעלו וניטרלו אותו.

עוד במרחב חאן יונס, צוות הקרב של חטיבה 7 חיסלו 12 מחבלים במספר היתקלויות שונות.

במרכז הרצועה, צוות הקרב של חטיבת הנח״ל חיסל מספר מחבלים לאורך היממה האחרונה.
באחת הפעילויות, זיהה כוח של חיל האוויר חוליית מחבלים בקרבת הכוחות הקרקעיים. תוך דקות אחדות מכלול האש החטיבתי תקף את החולייה וחיסל מספר מחבלים.

בצפון רצועת עזה, חטיבת האש 215 הכווינה כלי טיס שתקף מספר מטרות של ארגון הטרור חמאס, במהלך התקיפות חוסל סייען של מפקד גדוד צברה.
בתקיפה נוספת, כלי טיס תקף רכב וחיסל בו שלושה מחבלים השייכים לארגון הטרור חמאס.

מצורף תיעוד מתקיפת מטרות של ארגון הטרור חמאס וחיסול מחבלים ברחבי הרצועה: https://bit.ly/3T0hy0x

מצורפות תמונות מפעילות הכוחות ברצועה: https://IDFANC.activetrail.biz/ANC1602022454120

