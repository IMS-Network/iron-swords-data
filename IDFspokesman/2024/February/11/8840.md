## Message 8840

דובר צה״ל:

לוחמי צה״ל ממשיכים לפעול בשטח הרצועה; לוחמי צוות קרב חטיבת הנח״ל זיהו מחבלים שירו טילי נ"ט לעבר הכוחות והכווינו כלי טיס שתקף אותם

כוחות אוגדה 98 ממשיכים לחסל מחבלים ולטהר מרחבים מתשתיות טרור במערב חאן יונס במקביל לפשיטות של אוגדה 162 במרכז ובצפון הרצועה. לוחמי זרוע הים תקפו מספר מטרות טרור כחלק מהסיוע לכוחות המתמרנים.

במרכז הרצועה לוחמי צוות קרב של חטיבת נח״ל זיהו וחיסלו מחבל שתצפת עליהם, ירה נ"ט והתקרב לעברם. לאחר מכן, נורו טילי נ"ט נוספים לעבר הלוחמים. תוך זמן קצר, הלוחמים זיהו שני מחבלים יוצאים ממבנה ממנו זוהה הירי, והכווינו כלי טיס שתקף את המחבלים.
מכלול האש החטיבתי של נח"ל הכווין כלי טיס שתקפו מטרות טרור רבות, בהן מחסן אמל״ח. לאחר תקיפת המחסן, זוהו פיצוצי משנה המעידים על תחמושת רבה שנמצאה בו.

במערב חאן יונס, לוחמי צוות הקרב של חטיבת צנחנים ולוחמי יחידת אגוז חיסלו מחבלים, ופשטו על יעדי טרור בהם איתרו אמצעי לחימה.

עוד בחאן יונס, מרכז האש של אוגדה 98 הכווין כלי טיס שתקפו שלושה מחסני אמל"ח וחוליית מחבלים שביצעה ירי לעבר כוחותינו. לוחמי צוות הקרב של חטיבה 7 פשטו על מתחמי לחימה וחיסלו מחבלים. לוחמי צוות קרב חטיבה 646 איתרו אמצעי לחימה רבים.

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC11022024.1516189

מצורף תיעוד מתקיפות צה"ל בשטח הרצועה: https://bit.ly/48dcCK4

