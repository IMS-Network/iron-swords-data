## Message 8845

דובר צה"ל:

לוחמי צה״ל תפסו בבית החולים אל אמל כ- 20 מחבלים שהתחבאו בתוכו, ללא פגיעה בתפקוד בית החולים

צוות הקרב של חטיבת גבעתי, שייטת 13 וכוחות מיוחדים נוספים, פעלו מוקדם יותר השבוע, בהכוונה מודיעינית של שב״כ ואמ״ן בבית החולים אמל שבמערב חאן יונס. במסגרת הפעילות תפסו הכוחות כ-20 מחבלים, בניהם מחבלים המשתייכים לארגון הטרור חמאס שהתחבאו בבית החולים. העצורים הובאו להמשך חקירת כוחות הביטחון בישראל. 

הפעילות כללה תיאום מקדים עם בית החולים והכוחות סרקו את בית החולים בצורה מדויקת וסלקטיבית, ללא הפעלת אש וללא פגיעה בחולים או בצוות הרפואי. לאחר הפעילות, צה״ל באמצעות מנהלת התיאום והקישור לעזה של מתפ״ש איפשר הכנסה של עשרות בלוני חמצן שנתרמו מארגונים בינלאומיים למטופלי בית החולים.

לוחמי צה״ל תודרכו מראש על החשיבות במניעת הפגיעה בחולים, צוותים רפואיים, אזרחים וציוד רפואי, זאת בהתאם לדין הבינלאומי. פעילות זו מוכיחה שוב את דפוס הפעולה הציני של ארגון הטרור חמאס המשתמש בבתי חולים ובמסווה אוכלוסיה לצורכי מסתור של מחבלים.

פעילות זו מצטרפת ללחימה העצימה במערב חאן יונס והגברת הפעולה הקרקעית במרחב, במהלכה חוסלו מאות מחבלים ונעצרו מאות מחבלים שניסו לברוח בחסות האוכלוסיה.

מצורף סרטון של בלוני חמצן שהוכנסו לבית החולים על ידי כוחות צה״ל: https://bit.ly/49zwM2h

מצורפות תמונות של בלוני החמצן שהוכנסו לטיפול במטופלי בית החולים: https://IDFANC.activetrail.biz/ANC68324543

