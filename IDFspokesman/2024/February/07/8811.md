## Message 8811

דובר צה"ל:

פעילות צה״ל במרחב חאן יונס נמשכת; סגירת מעגל על חוליות חמושות ואיתור אמצעי לחימה

הכוחות המתמרנים ממשיכים לפשוט על יעדי טרור במרחבי רצועת עזה תוך תיאום עם כוחות חיל האוויר ולוחמי זרוע הים שתוקפים ומשמידים מטרות טרור ברצועה.

לוחמי צוות הקרב של חטיבת הצנחנים הפועלים במערב חאן יונס, חיסלו עשרות מחבלים ביממה האחרונה. באחד האירועים, הלוחמים נתקלו בחוליית מחבלים חמושה ובמהלך קרב חיסלו אותה. 

בנוסף, הלוחמים איתרו אמצעי לחימה רבים, בהם רובים מסוג קלאצ'ניקוב, רימוני יד ומטעני נפץ.

במרחב מערב חאן יונס, לוחמי יחידת מגלן חיסלו מספר מחבלים בהתקלויות מטווח קצר, ביניהם שלושה מחבלים חמושים שביצעו ירי נ״ט לעבר כוחותינו ולוחמי יחידת אגוז פשטו על מספר מתחמי לחימה, חיסלו מחבלים ואיתרו אמצעי לחימה ופירים. 

בפעילות נוספת בחאן יונס, לוחמי צוות הקרב של חטיבה 646 זיהו מחבל במרחב ובשיתוף פעולה עם כוחות חיל האוויר, חיסלו אותו באמצעות כלי טיס. לאחר מכן זוהו שלושה מחבלים נוספים במרחב שחוסלו בתקיפה נוספת.

כמו כן, לוחמי צוות הקרב של חטיבת גבעתי חיסלו מספר מחבלים נוספים במרחב ואיתרו אמצעי לחימה לצד מסמכים של ארגון הטרור חמאס.

מצורף תיעוד מתקיפות צה"ל ברצועה: https://bit.ly/49ndLzW

מצורף תיעוד מפעילות כוחות צה"ל ברצועה: https://bit.ly/3HQwSXl

מצורפות תמונות מפעילות כוחות צה"ל ברצועה: https://IDFANC.activetrail.biz/ANC070220242480245

