## Message 8813

דובר צה״ל:

כוחות צה״ל פעלו הלילה במקביל בנור א שמס ובג׳נין שבחטיבת מנשה; נעצרו 21 מבוקשים ברחבי יהודה ושומרון

כוחות צה"ל במילואים, לוחמי דובדבן ומג״ב פעלו הלילה בהכוונת שב״כ במקביל במבצע לסיכול טרור בג'נין ובנור א-שמס שבחטיבת מנשה.
במהלך המבצע, המחבלים השליכו מטענים וירו לעבר הכוחות שהגיבו בירי, כלי הנדסה חשפו צירים בהם הוטמנו מטענים במטרה לפגוע בכוחותינו ונעצרו שבעה מבוקשים.

בקלקיליה שבחטיבת אפרים איתרו הכוחות מחסן בו כמות רבה של חומרים להכנת מטעני נפץ, החרימו אמצעי לחימה, השמידו שני מטענים ועצרו שני מבוקשים. 
בג׳בל מוואלח שבחטיבת עציון איתרו הלוחמים והחרימו אמצעי לחימה ובכפר בידו שבחטיבת בנימין אותרו אמצעי לחימה נוספים.

כמו כן, אמש (ג׳) כחלק מפעילות יזומה בכפר יעבד שבחטיבת מנשה עצרו הלוחמים מבוקש אשר עליו אותר אמצעי לחימה.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 3050 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

