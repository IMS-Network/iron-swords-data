## Message 8896

דובר צה"ל:

לוחמי צה"ל ממשיכים לפעול בשטח הרצועה; כוחות אוגדה 98 ממשיכים לפעול במרחב חאן יונס ועצרו עד כה כ-100 חשודים בפעילות טרור בבית החולים נאצר, במקביל לפעילות של צוות קרב חטיבת הנחל במרכז הרצועה

בדרום הרצועה, הכוחות ממשיכים לפעול נגד יעדי טרור במרחב חאן יונס.
עוצבת הקומנדו, לוחמי שייטת 13 וכוחות מיוחדים תחת אוגדה 98 פועלים בבית החולים נאצר בהתבסס על מידע מודיעיני המעיד על פעילות טרור בבית החולים. פעילות זו הובילה למעצר של כ- 100 חשודים בפעילות טרור בבית החולים. 
במקביל לסריקות, לוחמי יחידת מגלן ואגוז חיסלו מחבלים מסביב למרחב הבית חולים. 

עוד במרחב חאן יונס, לוחמי צוות הקרב החטיבתי 7 פשטו על יעדי טרור רבים במרחב בהם איתרו ציוד לחימה הכולל מטענים, רימונים ונשקי קלאצ'ניקוב.
בנוסף, בשיתוף מכלול האש החטיבתי של החטיבה הכוחות זיהו והכווינו כלי טיס שחיסל שני מחבלים אשר נעו על אופנוע והתקדמו לעברם.

מכלול האש של אוגדה 98 בשיתוף הכוחות בשטח זיהו שלושה מחבלים נוסעים למרחב החשוד כמתחם שיגור והכווינו כלי טיס שחיסל אותם.

עוד במסגרת ההיתקלויות עם מחבלים והלחימה האינטנסיבית בחאן יונס, לוחמי צוות הקרב של הצנחנים זיהו חוליית מחבלים במרחק מטרים בודדים מהם וחיסלו אותם בירי מטווח קרוב.

במקביל, במרכז הרצועה, צוות הקרב של חטיבת הנח״ל חיסל מספר מחבלים לאורך היממה האחרונה.
באחת הפעילויות, זיהה מכלול האש החטיבתי שני פעילי חמאס ותוך זמן קצר מטוס קרב תקף את המחבלים וחיסל אותם.

מצורף תיעוד מתקיפות צה"ל בשטח הרצועה: https://bit.ly/3ONKvKH

מצורפות תמונות מפעילות הכוחות בשטח הרצועה: https://IDFANC.activetrail.biz/ANC17022024.156191

