## Message 9548

דובר צה"ל:

צה"ל תקף באופן מדויק משגרי רקטות שמוקמו במרחב הומניטרי בדרום הרצועה; אוגדה 162 ממשיכה בפעילות במסדרון במרכז הרצועה

בעקבות מידע וזיהוי מבצעי שגובש בפיקוד הדרום, מטוסי קרב של חיל האוויר השלימו מספר תקיפות שהובילו להשמדה של שתי עמדות שיגור שמוקמו בדרום הרצועה בלב מרחב הומניטרי והיו בשימוש ארגון הטרור חמאס. עמדות השיגור היו טעונות והותקפו טרם בוצעו מהם שיגורים לשטח הארץ.
התקיפה בוצעה לאחר מאמצים מקדימים לצמצום הפגיעה באזרחים.

צוות הקרב של חטיבת הנח״ל ממשיך לפעול במסדרון במרכז הרצועה. לאורך היממה האחרונה הכוח חיסל מחבלים והשמיד תשתיות טרור.
באחת התקיפות, תצפיות זיהו מחבל בגזרת הכוחות, בשיתוף פעולה עם הכוחות בשטח המחבלים חוסלו בירי טנקים.
במסגרת הפעילות, מטוסי קרב תקפו מטרות צבאיות.

במהלך היממה האחרונה, מטוסי קרב וכלי טיס של חיל האוויר תקפו יותר מ-50 מטרות צבאיות. במסגרת פעילות אוגדת עזה ביממה האחרונה, כלי טיס של חיל האוויר תקפו פיר מבצעי ומספר תשתיות טרור במרכז הרצועה.

מצורפים תצלומי אוויר של עמדות השיגור שמוקמו במרחב הומניטרי: https://IDFANC.activetrail.biz/ANC24042024.15615156

מצורף תיעוד מתקיפות צה"ל ברצועה: https://bit.ly/49TjIV7

מצורפות תמונות מפעילות הכוחות: https://IDFANC.activetrail.biz/ANC24042024.1515189879

