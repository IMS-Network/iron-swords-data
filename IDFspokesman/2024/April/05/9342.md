## Message 9342

דובר צה"ל:

כוחות צה״ל מיפו הלילה את בית המחבל שביצע את פיגוע הדקירה בגן יבנה; לוחמי ימ״ס איו״ש וצה״ל חיסלו מחבל שהשליך מטענים לעבר הלוחמים בטולכרם שבמנשה 

לוחמי צה"ל מיפו הלילה בעיר דורא שבחטיבת יהודה את בית המחבל שביצע את פיגוע הדקירה בגן יבנה השבוע (א'), בו נרצח לידור לוי ז"ל ונפצעו שני אזרחים ישראליים נוספים. 
בנוסף, לוחמי צה״ל, שב״כ ומג״ב פעלו הלילה למעצר 13 מבוקשים ברחבי אוגדת יהודה ושומרון. 

במבצע במרחב פחמה שבחטיבת מנשה, מספר מחבלים ירו לעבר לוחמי סיירת חרוב שפעלו במרחב, הכוחות הגיבו בירי, זוהו פגיעות. 
במהלך המבצע הלוחמים תחקרו חשודים רבים. 

בטולכרם שבמנשה מחבל השליך מטענים לעבר כוח של מסתערבי מג״ב איו״ש, שהגיבו בירי וחיסלו את המחבל. כמו כן, עצרו הלוחמים שלושה מבוקשים נוספים החשודים בפעילות טרור.

בעיר יטא שבחטיבת יהודה עצרו הכוחות חמישה מבוקשים ואיתרו אמצעי לחימה. בשכם, בכפר מאלכ ובכפרי הביתות נעצרו ארבעה מבוקשים נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורפות תמונות ממיפוי בית המחבל שביצע את הפיגוע בגן יבנה: https://IDFANC.activetrail.biz/ANC05042024.15615156

מצורף תיעוד ממיפוי בית המחבל: https://bit.ly/4aJsUfs

