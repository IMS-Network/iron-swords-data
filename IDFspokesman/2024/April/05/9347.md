## Message 9347

דובר צה"ל: 

מטוסי קרב תקפו מבנה צבאי של תנועת אמ"ל שתכננה תקיפה נגד ישראל; לאורך היום הותקפו יעדי טרור נוספים בדרום לבנון

מטוסי קרב של חיל האוויר תקפו לפני זמן קצר מבנה צבאי של תנועת אמ"ל בו שהו מספר מחבלים של תנועת אמ"ל במרחב מרג'עיון שבדרום לבנון. 

במהלך המלחמה אמ"ל פעלה נגד מדינת ישראל ותכננה גם בימים אלו תקיפה נוספת נגד ישראל.

מוקדם יותר היום זיהו לוחמי חטיבת גולני מחבל מבצע תצפית באמצעות רחפן על מנת להכווין שיגורים למרחב צפון הארץ והכווינו כלי טיס של חיל האוויר שתקף את המחבל. 

בשעות האחרונות מטוסי קרב תקפו תשתיות טרור של ארגון הטרור חיזבאללה, במרחבים כפר כילא וטיר חרפא ומבנים צבאיים במרחבים מיס אל ג'בל ובליידא שבדרום לבנון.

מצורף תיעוד מתקיפת המבנה של תנועת אמ"ל בו שהו מספר מחבלים: https://bit.ly/4anep1k

מצורף תיעוד מתקיפות צה"ל בדרום לבנון: https://bit.ly/3xpR7cr

