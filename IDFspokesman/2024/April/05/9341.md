## Message 9341

דובר צה"ל:

בחאן יונס לוחמי צוות הקרב החטיבתי 7 השמידו בירי טנק מבנה ממולכד; בתקיפות ארטילריות של חטיבת האש 215 ובתקיפת מטוסי קרב הותקפו מרחבים מהם שוגרו רקטות לישראל

כוחות אוגדה 98 ממשיכים לפעול בחאן יונס לטיהור המרחב מחמאס. לוחמי צוות קרב חטיבה 7 השמידו בירי טנק מבנה ממולכד, איתרו ציוד צבאי ונשקים, והשמידו תשתית טרור תת קרקעית, זאת במקביל לתקיפות חיל האוויר במרחב במסגרתן מטוס קרב תקף וחיסל שני מחבלים שהיו בתוך מבנה צבאי.

במסגרת פעילות צוות הקרב החטיבתי קומנדו חוסלו מספר מחבלים בירי טנקים ובתקיפת כלי טיס, לוחמי החטיבה איתרו אמצעי לחימה במרחב.

צוות הקרב של חטיבת גבעתי ממשיך להילחם במרחב ׳אל אמל' בחאן יונס, במהלך פשיטה של הלוחמים על מבנים מופללים הם איתרו רימונים ומטענים מאולתרים.

בהמשך לשיגורים שבוצעו אמש (ה׳) משטח רצועת עזה לעבר המרחבים אשקלון, כפר עזה ושדרות, חטיבת האש 215 תקפה באמצעות ירי ארטילרי את מרחבי השיגור בצפון הרצועה. מטוסי קרב של חיל האוויר בהכוונת מרכז האש של פיקוד הדרום תקפו במרחבי השיגור מספר מטרות ביניהן בורות שיגור, נקודות כינוס ופיר מנהרה.

במסגרת תקיפות חיל האוויר בסיוע לכוחות החטיבה מטוסי קרב תקפו מספר מבנים ממולכדים בגזרת הכוחות.
במהלך היממה האחרונה מטוסי חיל האוויר תקפו יותר מ-30 מטרות ברחבי רצועת עזה. בין המטרות שהותקפו מבנים צבאיים, פירי מנהרות, מבני שלטון, מחסן אמל"ח ותשתיות צבאיות נוספות.

מצורפות תמונות מפעילות הכוחות ברצועה: https://IDFANC.activetrail.biz/ANC05042024.2156518918

מצורף תיעוד מתקיפות צה"ל ברצועה: https://bit.ly/4b0bBar

