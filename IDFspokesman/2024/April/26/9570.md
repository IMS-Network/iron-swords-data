## Message 9570

דובר צה"ל:

כוחות צה״ל פינו היום (ו'), שרידי טיל קרקע-קרקע שיורט כחלק מהמתקפה האיראנית מאזור נחל יעלים הסמוך לערד, זאת לאחר שאותר על ידי מטיילים בתחילת השבוע. 

בניהול מחוז הדרום של פיקוד העורף, בוצע פינוי אווירי באמצעות מסוק ״יסעור״ של חיל האוויר ובשיתוף ותכנון המרכז לניסוי טיסה. 

המסוק הרים את הנפל באמצעות מתלה ייעודי ולאחר מכן הועבר הנפל להמשך טיפול קרקעי ע״י כוחות כיבוי והצלה ופונה להמשך בחינה.

תוואי השטח ומשקלו הגדול של שריד הטיל הפכו את הפינוי למורכב. הוא התאפשר בזכות הכנה מוקדמת של פיקוד העורף ובלווי המטה הטכנולוגי של חיל האוויר, במהלך התהליך הנפל זוכה מחומרים מסוכנים.

ציבור המטיילים מתבקש לפעול בהתאם להנחיות פיקוד העורף, בעת היתקלות בחפץ חשוד.
נדגיש כי אין לגעת בנפלים ויש לדווח למוקד 100 של המשטרה על מציאתם.

מצורף סינק של קצין אג"ם של מחוז הדרום בפיקוד העורף, רב-סרן רוי:
https://bit.ly/44flUVA

מצורף סרטון בנושא:
https://bit.ly/3JCy8hI

מצורפות תמונות בנושא:
https://IDFANC.activetrail.biz/ANC2604246

