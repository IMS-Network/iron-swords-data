## Message 9482

דובר צה"ל:

כוחות צה"ל הרסו את בתי המחבלים שביצעו את הפיגוע ברעננה בו נרצחה עדנה בלושטיין ז"ל; כוחות צה"ל שב"כ ומג"ב פעלו הלילה למעצר שישה מבוקשים ברחבי יהודה ושומרון

כוחות צה"ל, מג״ב ושב״כ הרסו הלילה בכפר בני נעים את בתי המחבלים של מחמוד עלי זיידאת ואחמד מוחמד זיידאת, שביצעו את הפיגוע ברעננה ב-15.1.2024 בו נרצחה עדנה בלושטיין ז"ל, ונפצעו כעשרים אזרחים נוספים בדרגות פציעה שונות.
בנוסף, הלוחמים תחקרו חשודים נוספים במרחב.

במקביל, כוחות צה"ל שב"כ ומג"ב פעלו הלילה למעצר שישה מבוקשים ברחבי יהודה ושומרון. 

הלוחמים עצרו בכפר עצירה קבאליה שבחטיבת שומרון שני מבוקשים ובכפר עקרבה עצרו שני מבוקשים נוספים. 
מבוקש נעצר בחווארה ומבוקש נוסף נעצר על ידי הכוחות בצרה שבחטיבת שומרון. 
  
המבוקשים שנעצרו הועברו להמשך חקירת כוחות הביטחון, אין נפגעים לכוחותינו. 

עד כה נעצרו מתחילת המלחמה כ-3,850 מבוקשים ברחבי אוגדת יהודה ושומרון ובחטיבת הבקעה והעמקים, כ-1,650 מהם משויכים לארגון הטרור חמאס.

מצורף תיעוד מהריסת בתי המחבלים הלילה: https://bit.ly/3vXoF1m

מצורפות תמונות מפעילות הכוחות ברחבי יהודה ושומרון: https://IDFANC.activetrail.biz/ANC17042024732452

