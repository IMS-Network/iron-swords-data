## Message 9479

דובר צה"ל: 

כוחות אוגדה 162 ממשיכים לפעול במרכז רצועת עזה לחיסול מחבלים והשמדת תשתיות טרור; הותקפו משגרי רקטות מוכנים לשיגור לשטח הארץ

צוותי הקרב של חטיבות 401, נח״ל, חטיבת האש 215 ויחידות נוספות בפיקוד אוגדה 162 ממשיכים בפעילות הממוקדת במרכז הרצועה לחיסול מחבלים והשמדת תשתיות טרור.

כחלק מהפעילות במרכז הרצועה, כלי טיס של חיל האוויר חיסלו ביממה האחרונה מספר מחבלים והשמידו תשתיות טרור. באחת התקיפות, כלי טיס תקף חוליית מחבלים שהפעילה רחפן חמוש לעבר הכוחות שפעלו במרחב.

בתקיפות נוספות, כלי טיס של חיל האוויר בשיתוף חטיבת האש 215 תקפו מספר משגרי רקטות מוכנים לשיגור לשטח הארץ.

לוחמי חטיבת הנח"ל חיסלו ביממה האחרונה באמצעות רחפן מחבל שזוהה פועל בסמוך לכוחות. בנוסף, הכוחות חיסלו בירי צלפים מחבל שזוהה נע לעברם.

לאורך היממה האחרונה, מטוסי קרב וכלי טיס של חיל האוויר תקפו יותר מ-40 מטרות טרור ברחבי הרצועה, בהן עמדות שיגור תת קרקעיות, מבנים ממולכדים, מבנים צבאיים ובהם מחבלים חמושים, עמדות תצפית, תשתיות טרור תת-קרקעיות ותשתיות צבאיות נוספות.

מצורף תיעוד מתקיפות צה"ל ברצועה: https://bit.ly/3W2vzwF

מצורפות תמונות מפעילות הכוחות ברצועה: https://IDFANC.activetrail.biz/ANC1704202482639397

