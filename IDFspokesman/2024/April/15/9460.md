## Message 9460

דובר צה״ל: 

הרמטכ״ל בבסיס נבטים: טילים לשטח מדינת ישראל יענו בתגובה

הרמטכ״ל, רב-אלוף הרצי הלוי, ביקר היום (ב׳) בבסיס נבטים עם מפקד הבסיס, תת-אלוף יותם סיגלר.
במהלך הביקור, סייר הרמטכ״ל בטייסת האדיר 140 וקיים שיח עם צוותי האוויר והמפקדים בטייסת, שלקחו חלק בסיכול ויירוט המתקפה האיראנית נגד ישראל במסגרת מבצע ״מגן ברזל״.

מצורף סרטון מדברי הרמטכ״ל: https://bit.ly/3vPtsBV

מצורפים דבריו המלאים: ״תראו בסיפור קצר איראן רצתה לפגוע ביכולות אסטרטגיות של מדינת ישראל, זה דבר שלא היה בעבר. אנחנו נערכנו במבצע ׳מגן ברזל׳, ההיערכות הזו הביאה את איראן לפגוש גם עליונות אווירית שאתם ביטאתם אותה בצורה מאוד טובה. 
אנחנו ביום שני שעבר ראינו את מה שמתארגן, ואנחנו חושבים שמדינת ישראל חזקה מאוד ויודעת להתמודד לבד, אבל עם איום כל כך מרובה וכל כך רחוק אנחנו תמיד שמחים שיש איתנו, ואני אומר לכם, טלפון למפקד פיקוד המרכז האמריקאי, גנרל קורילה, ביום שני שעבר, חמישי בבוקר הוא כבר נחת בארץ, התחלנו תיאומים משותפים. יש משהו באמירה הזו - איראן פוגשת פה יכולת בינלאומית מאוד מאוד חזקה. 
תראו שאנחנו מסתכלים קדימה אנחנו שוקלים את צעדינו, והשיגור הזה של כל כך הרבה טילים, טילי שיוט, כטב״מים לשטח מדינת ישראל יענה בתגובה. 
נסכם את הביקור הזה, אנשים מצוינים עושים תהליכים מצוינים ומביאים לתוצאות מצוינות. זה מאוד מאוד ניכר. אני חושב שאתם מוכנים היטב ומאוד מאוד סומך על היכולת הזו קדימה למה שיידרש״.

