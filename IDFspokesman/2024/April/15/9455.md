## Message 9455

דובר צה״ל: 

מפקד פיקוד העורף: המשיכו להקשיב ולפעול בהתאם להנחיות פיקוד העורף - הן מצילות חיים

מצורף סינק של מפקד פיקוד העורף, אלוף רפי מילוא: https://bit.ly/3xuQka8

מצורפים דבריו המלאים:
״אנחנו במלחמה ארוכה ורב זירתית,
לאורך כל המלחמה אנו נלחמים עושים הערכות מצב כשמטרות המלחמה וביטחון תושבי מדינת ישראל לנגד עינינו.
בליל שבת התמודדנו עם התקפה מאיראן ושלוחות הטרור שלה.
צה"ל בהובלה של חיל האוויר, אגף המודיעין ושאר הצבא התמודד באופן מיטבי עם האיומים הכל כדי להגן על מדינת ישראל, לאורך כל המלחמה וגם באירוע האחרון.
פיקוד העורף פועל באופן מיטבי עם ראשי הרשויות, המועצות המקומיות והאזוריות הכל כדי לאפשר שגרת מלחמה בטוחה ומאפשרת. אתמול במהלך שעות הערב והלילה ביצענו הערכת מצב לגבי ההגבלות. רק לקראת חצות התגבשה ההבנה וההחלטה להסרת ההגבלות מתוך רצון לאפשר הקלה במדיניות ההתגוננות לצד שמירה על הביטחון. פתיחת המשק וחזרה של ההורים לעבודה החלטנו בחצות להסיר את המגבלות על החינוך וההתקהלויות.
אני מודע לקושי של ראשי הרשויות המועצות האזוריות והמקומיות להתארגן במהלך שעות הלילה, לכן החזרה היתה הדרגתית.
אנחנו במלחמה ארוכה יכולים להיות שינויים גם בימים הקרובים לאור הערכת מצב.
לסיום, חשוב לי לציין את ההקפדה המופתית שלכם, תושבי מדינת ישראל על ההנחיות המשיכו להקשיב ולפעול בהתאם להנחיות פיקוד העורף, הן מצילות חיים״.

