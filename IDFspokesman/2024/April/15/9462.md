## Message 9462

דובר צה״ל: 

הרמטכ״ל לתקשורת הזרה מבסיס חיל האוויר ׳נבטים׳: המתקפה של איראן יצרה הזדמנויות חדשות לשיתוף פעולה במזרח התיכון

מצורף סינק של הרמטכ״ל, רב-אלוף הרצי הלוי לתקשורת הזרה: https://bit.ly/3Q2aKxI

מצורף התרגום המלא: 
בסוף השבוע, איראן ביצעה מתקפה רחבת היקף נגד ישראל.

יותר מ-350 טילים בליסטיים, טילי שיוט, כטב"מי נפץ חמושים ורקטות נורו משטח איראן, עיראק, תימן ולבנון לעבר מדינת ישראל.

בשמי המזרח התיכון פעלה קואליציה לעצור את המתקפה הזו, ובכך צה״ל פתח במבצע 'מגן ברזל'. 

כוחות צבא הגנה לישראל יחד עם פיקוד המרכז של ארצות הברית, כוחות צבא בריטניה, כוחות צבא צרפת ושותפים נוספים, פעלו יחד בזמן אמת - באוויר, ביבשה ובים.

מערכות ההגנה הופעלו, האיומים יורטו והמתקפה של איראן על ישראל נכשלה.

מבצע 'מגן ברזל' הוכיח את עוצמת שיתוף הפעולה שלנו.

אני רוצה להודות לכל שותפינו הבינלאומיים שעמדו מול המתקפה האיראנית.

המתקפה של איראן יצרה הזדמנויות חדשות לשיתוף פעולה במזרח התיכון.

אנו מבצעים הערכות מצב ונשארים במוכנות הגבוהה ביותר.
איראן תידרש להתמודד עם ההשלכות של מעשיה. נבחר בתגובתנו בהתאם.

צה"ל מוכן להתמודד עם כל איום מצד איראן ושלוחות הטרור שלה. משימתנו - להגן על מדינת ישראל.

