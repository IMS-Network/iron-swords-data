## Message 9398

דובר צה"ל: 

לוחמי חטיבת הנח"ל ממשיכים לפעול במרכז רצועת עזה; הותקפו מבנים צבאיים ובהם משגרים מהם בוצעו שיגורים לעבר כוחותינו ולעבר שטח ישראל

צוות הקרב של חטיבת הנח״ל ממשיך לפעול במרכז הרצועה וחיסל מספר מחבלים ביממה האחרונה.
במהלך הפעילות, הלוחמים חיסלו בהיתקלות פנים אל פנים חוליית מחבלים שסיכנה את הכוחות. 

במהלך היממה האחרונה, מטוסי קרב וכלי טיס של חיל האוויר תקפו עשרות מטרות במספר מרחבים ברצועת עזה, ביניהם אתרים צבאיים, משגרים, פירי מנהרות ותשתיות טרור נוספות בשטח הרצועה.
באחת התקיפות, כלי טיס של חיל האוויר תקף חוליית מחבלים מארגון הטרור חמאס שאיימו על כוחותינו.

לוחמי ההגנה האווירית יירטו אתמול (ג'), שיגור אחד שנורה ממרחב ג'באליה לעבר כפר עזה. בסגירת מעגל, מטוס קרב תקף את המבנה והשמיד את המשגר ממנו בוצע השיגור. 

בנוסף, זוהו מספר שיגורים לעבר כוחותינו שפעלו באופן ממוקד במרחב ש'געייה שבצפון הרצועה. בסגירת מעגל מהירה, מטוס קרב תקף את המשגר ממנו בוצעו השיגורים.

מצורף תיעוד מתקיפות צה"ל ברצועה: https://bit.ly/4auy3s6

מצורפות תמונות מפעילות הכוחות ברצועת עזה: https://IDFANC.activetrail.biz/ANC100420245709574

