## Message 9401

דובר צה״ל:

כוחות צה"ל, שב"כ ומג"ב פעלו הלילה למעצר תשעה מבוקשים ברחבי יהודה ושומרון; במרחב קלנדיה הכוחות עצרו מבוקשים והחרימו אמצעי לחימה

כוחות צה"ל, שב"כ ומג"ב פעלו הלילה למעצר תשעה מבוקשים ברחבי יהודה ושומרון.

בפעילות במרחב קלנדיה בחטיבת בנימין הלוחמים עצרו שלושה מבוקשים והחרימו שני רובים מסוג M-16 לצד שלושה אקדחים.

בטולכרם שבחטיבת מנשה ובמרחב חטיבת שומרון הלוחמים עצרו שישה מבוקשים ותחקרו חשודים נוספים.
באדנא שבחטיבת יהודה איתרו הכוחות והחרימו אמצעי לחימה שאותרו, בעיר חברון הוחרמו כספי טרור.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

*עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.*

מצורפות תמונות מפעילות הכוחות ברחבי יהודה ושומרון: https://idfanc.activetrail.biz/ANC10042024875973

מצורפות תמונות מאמצעי הלחימה שהוחרמו: https://IDFANC.activetrail.biz/ANC10042024890280294

מצורף תיעוד מפעילות הכוחות: https://bit.ly/3TQjZlS

