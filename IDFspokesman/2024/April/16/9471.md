## Message 9471

דובר צה״ל: 

הרמטכ"ל שוחח עם רמטכ״ל בריטניה

הרמטכ"ל, רב-אלוף הרצי הלוי, שוחח אתמול (ב') עם רמטכ״ל צבא בריטניה, האדמירל (*****) טוני רדאקין. הרמטכ"ל הודה לו על חלקם במאמץ ההגנה המשותף לסיכול ויירוט המתקפה האירנית לעבר ישראל במבצע ״מגן ברזל״. הרמטכ״ל ביקש מהאדמירל רדאקין להעביר את הערכתו הרבה לאנשיו, על עשייה משותפת ואיכותית ביותר. 

בימים אלו יותר מתמיד, הקשר ההדוק בין הצבאות הוכיח את תרומתו ליציבות האזורית ולביטחון במזרח התיכון.

שיחה זו מצטרפת לשיחה שקיים הרמטכ"ל שלשום (א') עם מפקד פיקוד המרכז בצבא ארצות הברית (CENTCOM), הגנרל (****) מייקל אריק קורילה ומפקדים נוספים.

