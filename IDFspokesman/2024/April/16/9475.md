## Message 9475

דובר צה״ל:

הרמטכ״ל ללוחמי ההגנה האווירית: אנחנו מאפשרים שגרה כמעט מלאה בעורף, הודות לכוננות והדריכות הגבוהה שלכם 

הרמטכ״ל, רב-אלוף הרצי הלוי ביקר היום (ג׳) בסוללת ״חץ״ של גדוד 136 במערך ההגנה האווירית עם מפקד מערך ההגנה האווירית, תת-אלוף גלעד בירן. 
במהלך הביקור הרמטכ״ל קיים שיח עם לוחמי ולוחמות הגדוד בסדיר ובמילואים שלקחו חלק ביירוט טילי קרקע-קרקע במתקפה האיראנית נגד ישראל במבצע ׳מגן ברזל׳. 

מצורף סרטון מדברי הרמטכ״ל: https://bit.ly/4aTCKeW

מצורפות תמונות בנושא: https://idfanc.activetrail.biz/ANC16042024585676

מצורפים דבריו המלאים: ״אני מסיים עכשיו ביקור כאן וראיתי קודם גם את התוצאות וגם את התהליכים וגם את ההחלטות שהתקבלו במנ״י וגם להבין קצת את התפקידים שלכם ובאמת את הקשר בין האימונים שאתם עושים, המוכנות המאוד גבוהה שאתם שומרים, התוצאות המאוד טובות שהיו בשבת בלילה.
כל זה ביחד זה בראש ובראשונה אנשים מעולים ועליונות טכנולוגית, אנחנו צריכים אתכם במוכנות מאוד גבוהה, יודעים לפעול עוד פעם ועוד פעם, זה להחזיק את הכוננות הזו לאורך זמן ברמת דריכות מאוד גבוהה, מוכנות מאוד טובה.
אנחנו רגע לפני פסח ואנחנו מאפשרים בעורף מדיניות לתת לאזרחים בשבוע הזה בכל זאת לחיות כמעט בשגרה בגלל שאנחנו מאוד סומכים עליכם ועל רמת הכוננות והדריכות שאתם מחזיקים. ואני אומר לכם באמת, כל האזרחים של מדינת ישראל סומכים עליכם מאוד״.

