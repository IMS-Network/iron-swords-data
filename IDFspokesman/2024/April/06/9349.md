## Message 9349

הודעה משותפת לדובר צה"ל ודוברות שב"כ:

גופתו של החטוף אלעד קציר ז״ל, אשר על פי מידע מודיעיני נרצח בשבי על ידי ארגון הטרור גא״פ, חולצה הלילה מחאן יונס במבצע של עוצבת הקומנדו בהכוונת שב"כ ואמ״ן והוחזרה לשטח מדינת ישראל. גופתו אותרה באמצעות מידע מודיעיני של אמ״ן ושב״כ וזיהוי מדויק של יחידת אגוז.

לאחר הליך זיהוי שבוצע הלילה על ידי גורמי רפואה במכון לרפואה משפטית, נציגי צה״ל ושב"כ הודיעו למשפחתו של אלעד קציר ז״ל על חילוץ גופתו. 
צה״ל ושב"כ משתתפים בצער המשפחה. 

במהלך מתקפת הטרור הרצחנית ב-7 באוקטובר, אלעד קציר ז״ל נחטף ע״י ארגון הטרור גא״פ מקיבוץ ניר עוז. אימו, חנה, נחטפה גם היא על ידי הגא״פ ושוחררה ב-24 בנובמבר במסגרת מתווה החזרת החטופים, ואביו, אברהם ז״ל, נרצח בקיבוץ. 

המשימה הלאומית שעומדת לנגד עינינו היא השבת כל החטופים הביתה. צה״ל ושב״כ פועלים באופן צמוד ובתיאום מלא עם הגופים הלאומיים והביטחוניים הרלוונטיים לצורך עמידה במשימה זו, ולא נרפה עד להשלמתה.

