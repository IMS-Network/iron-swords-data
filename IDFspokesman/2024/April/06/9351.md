## Message 9351

דובר צה"ל:

תיעוד: בכפר דיר צאמת שביהודה אותרו אמצעי לחימה שהוסתרו במרחב; מחבל נורה בזמן שיידה אבנים בבית אומר ושבעה מבוקשים נעצרו ברחבי יהודה ושומרון

לוחמי צה"ל, שב"כ ומג"ב פעלו הלילה למעצר שבעה מבוקשים ברחבי יהודה ושומרון.

בכפר דיר צאמת שבחטיבת יהודה לוחמי חטיבת המרום איתרו והחרימו אמצעי לחימה רבים שהוסתרו במרחב, בהם שני רובים מסוג M-16 לצד אקדח, רובה מסוג קרלו, תחמושת ואמצעי לחימה נוספים.
בשכם שבחטיבת שומרון, בית ארוש וכפר דורא שבחטיבת יהודה, עצרו הכוחות ארבעה מבוקשים נוספים.

בפעילות יזומה בבית אומר שבחטיבת עציון מחבלים השליכו בקבוקי תבערה ויידו אבנים לעבר הלוחמים שהגיבו באמצעים לפיזור הפגנות ובירי, זוהתה פגיעה.

אמש (ו') התקבל דיווח על מחבלים שהשליכו בקבוקי תבערה במרחב צומת עזון שבחטיבת אפרים. לוחמי צה"ל הוקפצו למקום ואיתרו מטען מאולתר לצד בקבוקי תבערה שזוכו על ידם. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורף תיעוד מאיתור האמל"ח בכפר דיר צאמת: https://bit.ly/3VJ62IU

מצורפת תמונת אמצעי הלחימה שהוחרמו: https://IDFANC.activetrail.biz/ANC06042024874292479420

