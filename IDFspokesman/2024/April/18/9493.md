## Message 9493

דובר צה״ל:

כוחות צה"ל ושב"כ תקפו חוליית מחבלים במרחב מרכז הרצועה; חוסל אחראי התחקורים במנגנון ביטחון הפנים של חמאס במרחב בית חאנון

בעקבות מידע מבצעי שגובש בפיקוד הדרום, כלי טיס של חיל האוויר תקף וחיסל השבוע, את המחבל יוסף רפיק אחמד שבאת, אחראי תחקור במנגנון ביטחון הפנים של ארגון הטרור חמאס במרחב בית חאנון.

שבאת שימש כקצין ביטחון במערך המודיעין הצבאי של חמאס בגדוד בית חאנון. חיסול זה מהווה פגיעה משמעותית במחלקת החקירות של הארגון.

כוחות צה"ל, שב"כ בסיוע חטיבת האש 215, תקפו באמצעות כלי טיס רכב ובו עשרה מחבלים. התקיפה בוצעה לאחר איסוף מידע מודעיני מדוייק שאפשר את התקיפה.

מטוסי קרב של חיל האוויר, בשיתוף מרכז האש של פיקוד הדרום, תקפו אתמול משגר מרגמות במרחב שכונת רימאל, ממנו בוצעו מספר שיגורים לעבר כוחות אוגדה 162 הפועלים במקום.

כמו כן, במהלך היממה האחרונה כוחות חיל האוויר תקפו עשרות מטרות טרור ברחבי הרצועה, בהן עמדות תצפית, מבנים צבאיים, מחבלים ותשתיות טרור נוספות.

מצורף תיעוד מתקיפות צה"ל ברצועת עזה: https://bit.ly/3Ul8Zyd

מצורפות תמונות מפעילות כוחות צה"ל ברצועה: https://idfanc.activetrail.biz/ANC180420246585754754

