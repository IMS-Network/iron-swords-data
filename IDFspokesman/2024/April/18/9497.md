## Message 9497

דובר צה״ל: 

מאו"ג 91 ומאו"ג 146 נפגשו עם ראשי רשויות ומועצות בצפון לקראת חג הפסח: ״המחויבות שלנו היא להיות פה עד שהמציאות תשתנה״

מפקד עוצבת הגליל (91), תת-אלוף שי קלפר ומפקד עוצבת המפץ (146), תת-אלוף ישראל שומר נפגשו אתמול (ד׳) עם ראשי הרשויות, המועצות והקב״טים בגזרה הצפונית. 
במסגרת הפגישה התקיים שיח עם ראשי הרשויות, בו הוצגו להם את הערכת המצב עד כה וכן תהליכי האצת המוכנות להמשך הלחימה בגזרה.
מפקדי האוגדות הביעו הערכה לראשי הרשויות, המועצות והקב״טים שמפגינים מנהיגות אמיתית ומסירות בחצי שנה האחרונה, ומהווים חלק בלתי נפרד מהשמירה על הביטחון בגזרה. 

מדברי מפקד עוצבת הגליל (91), תת-אלוף שי קלפר: "כולנו כותבים פרק בהיסטוריה של הגליל. אנחנו נחושים ונכונים לנצח ובדור שלנו זכינו לקחת חלק בעניין הזה. התקופה שאנו נמצאים בה מסמלת את שרשרת הדורות שלנו, מליל הסדר בו נתעמק בהיסטוריה של עמנו, דרך יום השואה, זיכרון ועצמאות שמזכירים לנו למה אנחנו כאן ולמה אנחנו צריכים לשמור ולהגן על הקיים״.

מדברי מפקד עוצבת המפץ (146), תת-אלוף ישראל שומר: ״אני רוצה להגיד תודה ולהביע הערכה רבה, על ההתמודדות והמנהיגות. אני לומד מכם כל יום מחדש על מנהיגות מהי, רואה את ההתמודדות והעמידה האיתנה, כאשר אתם עומדים על הערכים שלכם והערכים של כולנו ומייצגים את התושבים. המחויבות האישית שלי ושל פקודיי היא להיות פה עד שהמציאות הביטחונית תשתנה״.

מצורף סרטון בנושא: 
https://bit.ly/3W7Eq0b

מצורפות תמונות בנושא: 
https://IDFANC.activetrail.biz/ANC17041

