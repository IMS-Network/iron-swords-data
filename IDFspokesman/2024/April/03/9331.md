## Message 9331

דובר צה״ל: 

הרמטכ״ל בחאן יונס: להביא להסכם שחרור החטופים זו משימה עליונה. היא תגיע רק מלחץ חזק יותר, ואנחנו נלחץ כמה שיהיה צריך

הרמטכ״ל ביקר היום (ד׳) בחאן יונס וקיים הערכת מצב עם מפקד פיקוד הדרום, אלוף ירון פינקלמן, מפקד אוגדה 98, תת-אלוף דן גולדפוס, מפקד עוצבת הקומנדו, אלוף-משנה עומר כהן ומפקדים נוספים. 

במהלך הביקור קיים שיח עם מפקדי ולוחמי הקומנדו, הציג בפניהם את תמונת המצב המבצעית ושיבח אותם על לחימתם ופועלם ברצועת עזה.

מצורף סרטון מדברי הרמטכ״ל: https://bit.ly/3xwHmsQ

מצורף סרטון בנושא: https://bit.ly/3TLmu8H

מצורפות תמונות בנושא: https://idfanc.activetrail.biz/ANC0304245141

מצורפים דבריו המלאים: ״ביום ראשון יצאנו משיפאא׳, אתם עדיין כאן. אנחנו לוחצים גם כדי להעמיק את ההישג, ואנחנו לוחצים גם כדי לנסות להביא לתזוזה במשא ומתן, להביא להסכם שחרור חטופים, זו משימה עליונה, מאוד חשובה. היא תגיע רק מלחץ חזק יותר ואנחנו נלחץ חזק יותר, כמה שיהיה צריך. נלחץ חזק יותר, אתם עושים את זה מצוין. עוד גדוד שמפרקים, עוד מפקד הרוג, עוד תשתית מושמדת, זו הדרך להביא ללחץ בסופו של דבר לשחרר את החטופים. דבר אחד בטוח - כל עוד אתם עובדים כפי שאתם עובדים, היכולת שלנו וגם היכולת הלאומית לפתור את הדברים האלה בצורה יותר טובה, היא משמעותית יותר גבוהה, תמשיכו חזק, תמשיכו להביא הישגים טובים, סיום מהלך, נוהל קרב איכותי והולכים קדימה״.

