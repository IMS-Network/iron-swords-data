## Message 9330

הודעה משותפת לדובר צה״ל ודוברות שב״כ:

פעילות צה״ל ושב״כ בשיפאא׳: מעצר מאות בכירים בחמאס ובגא״פ. בכיר במודיעין הצבאי של חמאס בחקירת השב״כ: ״יחידות של המודיעין הצבאי פעלו מבית החולים שיפאא׳. גם משרד הפנים, וועדות החירום והממשלה של חמאס עבדו משם. זה מקום בטוח״.

במבצע הממוקד של צה״ל ושב״כ, בהובלת אוגדה 162, בבית החולים שיפאא׳ נעצרו מחבלים רבים שמשויכים לארגוני טרור ברצועה, ביניהם סגן מפקד היחידה הרקטית בגא״פ, בעלי תפקידים פיקודיים בזרוע הצבאית של חמאס ובכירים במשרד ביטחון הפנים ווועדות החירום של חמאס. העצורים הועברו לחקירה בשב״כ וביחידה 504 באמ״ן. 

בין העצורים בשב״כ גם פעילים רבים מהמודיעין הצבאי של חמאס אשר מביאים בחקירותיהם מידע ערכי וחשוב להמשך הלחימה כנגד ארגון הטרור. בהם סגן ראש מחלקת הידיעות במודיעין הצבאי של חמאס, אשרף אברהים סמור.

סמור מתאר בחקירתו בשב״כ את הגופים הרבים של חמאס שפעלו מתוך בית החולים החל מהמודיעין הצבאי, גופי הפנים, הביטחון והממשל של ארגון הטרור.

מצורפת חקירתו בשב״כ של סגן ראש מחלקת הידיעות במודיעין הצבאי של חמאס, אשרף אברהים סמור: https://bit.ly/3vCnFzo

מצורפת גרפיקה של מחבלים נוספים המשויכים לארגון הטרור חמאס שנעצרו בבית החולים שיפאא׳: https://idfanc.activetrail.biz/ANC0304202486865

מצורפת גרפיקה של מחבלים נוספים המשויכים לארגון הטרור גא״פ שנעצרו בבית החולים שיפאא׳: https://idfanc.activetrail.biz/ANC0304202475696

