## Message 9333

דובר צה"ל:

תיעוד: לאחר שזוהו נעים בסמוך לכוחות, צה"ל תקף וחיסל חוליית מחבלים חמושה שפעלה במרכז הרצועה; נמשכת פעילות הלוחמים ברצועה

במרכז הרצועה, לוחמי צוות הקרב של חטיבת נח״ל זיהו חוליית מחבלים חמושים שפעלה בתוך תשתית טרור הממוקמת בקרבת הלוחמים. 
כוחות החטיבה ביצעו מעקב אחר המחבלים.
לאחר זיהוי וודאי של המחבלים במרחב, מטוס קרב וכלי טיס נוסף של חיל האוויר תקפו את החוליה וחיסלו אותה. דקות בודדות לאחר מכן, מטוס הקרב תקף את תשתית הטרור בה פעלו המחבלים.

במרחב אל עמל, לוחמי צוות הקרב של עוצבת הקומנדו חיסלו ביממה האחרונה מספר מחבלים ואיתרו אמצעי לחימה. 

כוחות צוות הקרב החטיבתי 7 המשיכו לפעול במרחב העבסאנים, ביממה האחרונה הכוחות השמידו תשתיות טרור וחיסלו מחבלים באמצעות ירי טנקים.

בנוסף, כלי טיס של חיל האוויר תקפו במהלך היממה האחרונה מטרות טרור של ארגוני הטרור ברצועה, בהן עמדות שיגור ותשתיות טרור.

כמו כן, אמש (ד׳) זוהו מספר שיגורים שחצו משטח רצועת עזה למרחב העוטף.
פיקוד הדרום יחד עם כוחות חיל האוויר תקפו את מקורות הירי לצד מספר משגרים ותשתיות טרור נוספות ברצועת עזה.

מצורף תיעוד מחיסול המחבלים במרכז הרצועה: https://bit.ly/43GLOl7

מצורף תיעוד מתקיפות צה"ל ברצועה: https://bit.ly/43GMnvf

מצורפות תמונות מפעילות כוחות צה"ל ברצועה: https://IDFANC.activetrail.biz/ANC040420248249785

