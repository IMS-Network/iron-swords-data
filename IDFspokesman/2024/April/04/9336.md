## Message 9336

הודעה משותפת לדובר צה״ל ודוברות המשטרה:

ימ״ס איו״ש, צה״ל ושב״כ פעלו הלילה במבצע חטיבתי לסיכול טרור בג׳נין במסגרתו חיסלו מבוקש, עצרו שניים והחרימו אמצעי לחימה במרחב; 20 מבוקשים נעצרו ברחבי יהודה ושומרון ובחטיבת הבקעה והעמקים

לוחמי צה״ל, מג״ב ושב״כ פעלו הלילה למעצר 20 מבוקשים ברחבי יהודה ושומרון ובחטיבת הבקעה והעמקים. 

במבצע לסיכול טרור במרחב ג׳נין שבחטיבת מנשה, לוחמי מג״ב איו״ש  פעלו למעצר מבוקש ולאחר שניסה להימלט ביצעו הכוחות ירי לעברו וניטרלו אותו.
הלוחמים עצרו שני מבוקשים ואיתרו והחרימו אמצעי לחימה מסוג ״M16" ואקדח.

בנוסף, באותה פעילות מסתערבי ימ"ס איו"ש הבחינו במחבל אשר השליך מטען נפץ לעבר הכוחות וביצעו לעברו ירי וניטרלו אותו. 

במהלך מבצע גדודי במרחב זעתרה שבחטיבת עציון, הלוחמים עצרו שני מבוקשים ותחקרו חשודים רבים.
הלוחמים איתרו והחרימו שני אקדחים וכלי נשק נוסף.

במרחב בידו שבחטיבת בנימין, הלוחמים עצרו מבוקש ותחקרו חשודים רבים, בבית איג׳זא שבגזרת החטיבה לוחמי צה״ל איתרו והחרימו אמצעי לחימה.

במרחב קלקיליה שבחטיבת אפרים, הלוחמים איתרו והחרימו אמצעי לחימה רבים ביניהם כלי נשק ומטענים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורפות תמונות מפעילות כוחות צה"ל ברחבי יהודה ושומרון: https://idfanc.activetrail.biz/ANC04042024658587

מצורף תיעוד מפעילות הכוחות: https://bit.ly/4cCBcI1

