## Message 9575

דובר צה"ל:

תיעוד: כוח צה"ל זיהה מחבל מארגון הטרור חיזבאללה נכנס למבנה צבאי, מטוסי קרב תקפו את המבנה בו שהו שני מחבלים; צה"ל תקף מטרות חיזבאללה בדרום לבנון

אתמול (ו') כוח צה"ל מיחידה 869 זיהה מחבל מארגון הטרור חיזבאללה נכנס למבנה צבאי של הארגון בכפר כילא. מטוסי קרב של חיל האוויר תקפו את המבנה אליו נכנס המחבל, בו שהה גם מחבל נוסף של הארגון. 

במרחב ריחן שבדרום לבנון, מטוסי קרב של חיל האוויר תקפו אמש מבנה צבאי של ארגון הטרור חיזבאללה.

במהלך הלילה, מטוסי קרב תקפו מבנה צבאי של הארגון בכפר שובא ותשתית מבצעית במרחב שבעא שבדרום לבנון.

כמו כן, כוחות צה"ל ביצעו ירי ארטילרי להסרת איום במרחב עלמא א-שעב.

מצורף תיעוד מזיהוי המחבל ותקיפת המבנה הצבאי בו שהה: https://bit.ly/4bgf18L

מצורף תיעוד מתקיפות צה"ל בדרום לבנון: https://bit.ly/3Qno1Bf

