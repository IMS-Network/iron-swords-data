## Message 9435

דובר צה"ל:

מצורף עדכון של דובר צה״ל, תת-אלוף דניאל הגרי בנושא תמונת המצב המבצעית והנחיות לעורף: https://bit.ly/3vQWvVy

מצורפים דבריו המלאים: ״לפני זמן קצר איראן שיגרה טילים משטחה לשטח מדינת ישראל. 
אתם מתבקשים לגלות ערנות ולפעול על פי הנחיות פיקוד העורף. 
מערך ההתרעה של פיקוד העורף יודע לספק התראה בזמן אמת באזור בו נשקפת סכנה. 
אני מזכיר זה לא משנה מהיכן האיום משוגר בהישמע אזעקה עליכם להיכנס למרחב המוגן ולהמתין בו לפחות עשר דקות. לא פחות.
אנחנו נעדכן בזמן אמת במידה ותידרשו להישאר שם זמן ארוך יותר.
מערך ההגנה האווירית פועל במלואו ומיירט איומים בכל מקום בו נדרש, גם ברגעים אלו.
מטוסים רבים של חה״א פועלים כעת בשמיים ומוכנים מול כל איום.
יתכן שתשמעו פיצוצים מקורם ביירוטים או נפילות.
מאחר ומדובר באיומים מסוגים שונים יתכן וההתראות יפעלו באזורים נרחבים.
אני קורא לכם להימנע מהפצת שמועות ודיווחים לא מאומתים, 
התעדכנו בהודעות דובר צה"ל והנחיות פיקוד העורף הרשמיות בלבד.
תמשיכו לנהוג באחריות, בקור רוח, כפי שעשיתם עד כה ותקפידו לפעול על פי ההנחיות. 
אנחנו חזקים ויכולים גם לאירוע הזה.
צה"ל יעשה כל מה שנדרש כדי להגן על אזרחי מדינת ישראל.
בשעה הקרובה אני אופיע כאן שוב ואעדכן אתכם בכל ההתפתחויות״.

