## Message 9422

דובר צה"ל:

תיעוד: מטוסי קרב השמידו משגרים בהם היו רקטות מוכנות לשיגור למרכז הארץ; כוחות אוגדה 162 לוחמים במרכז הרצועה

בהמשך להתרעות שהופעלו הלילה (ש') במרחב העיר שדרות, לוחמי ההגנה ההאווירית יירטו בהצלחה שלושה שיגורים שחצו משטח רצועת עזה. כוחות צה"ל תקפו בירי ארטילרי את מרחב השיגור.

מטוסי קרב של חיל האוויר תקפו והשמידו שלושה משגרים בהם היו כ-20 רקטות מוכנות לשיגור למרכז הארץ.

צוותי הקרב החטיבתיים 401 והנח"ל ויחידות נוספות בפיקוד אוגדה 162 ממשיכים בפעילות הממוקדת לחיסול מחבלים והשמדת תשתיות טרור במרכז רצועת עזה. לוחמי צוות הקרב של חטיבת הנח״ל השמידו ביממה האחרונה תשתיות טרור של ארגון הטרור חמאס בהן מחסן אמצעי לחימה, והחרימו ציוד צבאי נוסף של הארגון.
 
במקביל, בפעילות ממוקדת במרחב בית חאנון, לוחמי צה״ל בפיקוד החטיבה הצפונית באוגדת עזה איתרו באמצעות רחפן מספר מחבלים חמושים שפעלו במרחב. כלי טיס של חיל האוויר תקף את המחבלים וחיסל אותם.

לאורך היממה האחרונה, במספר מטסי תקיפה ממוקדים, מטוסי קרב וכלי טיס של חיל האוויר תקפו יותר מ-30 מטרות טרור ברחבי הרצועה, ביניהן תשתיות טרור, מבנים צבאיים ומשגרי נ"ט.

מצורף תיעוד מתקיפת המשגרים בהם היו רקטות מוכנות לשיגור למרכז הארץ: https://bit.ly/3UfkLKj

מצורף תיעוד מתקיפות צה"ל ברצועת עזה: https://bit.ly/4aPQzLq

מצורפות תמונות מפעילות הכוחות ברצועת עזה: https://IDFANC.activetrail.biz/ANC130420247084730

