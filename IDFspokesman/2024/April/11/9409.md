## Message 9409

דובר צה"ל:

לוחמי צה״ל, שב״כ ומג״ב פעלו הלילה למעצר שישה מבוקשים ברחבי יהודה ושומרון; בחטיבת עציון אותרו והוחרמו אמצעי לחימה רבים

לוחמי צה״ל שב״כ ומג״ב פעלו הלילה למעצר שישה מבוקשים ברחבי יהודה ושומרון.

בעיזריה שבחטיבת עציון הלוחמים עצרו שני מבוקשים והחרימו אמצעי לחימה רבים, בהם רובה מסוג M-16, אקדח ואמצעי לחימה נוספים.

בקבלאן ובעוריף שבשומרון נעצר מבוקש והוחרמו אמצעי לחימה וחומרי הסתה רבים. בקלנדיה שבבנימין נעצר מבוקש נוסף והוחרמו אמצעי לחימה וציוד צבאי. 

בטול כרם ובביר א באשא שבמנשה נעצר מבוקש ותוחקרו חשודים. בחברון שביהודה נעצר מבוקש נוסף.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורפת תמונת אמצעי הלחימה שהוחרמו: https://idfanc.activetrail.biz/ANC1104202487598

