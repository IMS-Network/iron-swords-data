## Message 9414

דובר צה"ל:

צה"ל ושב"כ חיסלו את אחראי ביטחון הפנים במרחב ג'באליה של ארגון הטרור חמאס; כוחות אוגדה 162 ממשיכים במבצע במרכז הרצועה

כלי טיס של חיל האוויר בשיתוף אוגדת עזה ושב"כ תקפו וחיסלו אתמול (ה') את רדואן מחמד עבדאללה רדואן, אחראי ביטחון הפנים במרחב ג'באליה של ארגון הטרור חמאס, אשר שימש גם כפעיל בזרוע הצבאית של הארגון. רדואן עסק במתן פקודות לפעילי ארגון הטרור והכווין מספר השתלטויות של מחבלים חמושים על משאיות סיוע הומנטירי במרחב צפון הרצועה. חיסולו פוגע ביכולת חמאס לפגוע ולהשתלט על סיוע הומניטרי במרחב ג'באליה. 

בנוסף, חוסלו אתמול (ה') חאמד מחמד עלי אחמד, מפקד בזרוע הצבאית של ארגון הטרור חמאס אשר שימש במקביל כאחראי המבצעים בביטחון הפנים של הארגון בג'באליה, ופעיל חמאס נוסף מגדוד ג'באליה.

לוחמי צוות הקרב של חטיבה 401 וצק"ח נח״ל, לצד יחידות נוספות בפיקוד אוגדה 162 ממשיכים במבצע הממוקד לחיסול מחבלים והשמדת תשתיות טרור במרכז רצועת עזה.

במסגרת הפעילות, הלוחמים חיסלו ביממה האחרונה מספר מחבלים בקרבות פנים אל פנים ובתקיפות כלי טיס של חיל האוויר. 
הכוחות איתרו והשמידו במרחב עמדות שיגור תת קרקעיות לצד מספר משגרים מוכנים לשיגור ששימשו את ארגוני הטרור ברצועה. במקבילו פשטו הלוחמים על תשתיות טרור, בהן איתרו ציוד צבאי של ארגון הטרור גא"פ. 

במהלך היממה האחרונה, מטוסי קרב של חיל האוויר תקפו יותר מ-60 מטרות טרור ברצועת עזה, בהן עמדות שיגור תת קרקעיות, תשתיות טרור ומבנים צבאיים בהם פעלו מחבלים חמושים מארגוני הטרור.
במקביל, כוחות חטיבת האש 215 תקפו בירי ארטילרי תשתיות טרור רבות כחלק מפעילות הכוחות במרכז הרצועה.

מצורפות תמונות מפעילות כוחות צה"ל ברצועה: https://IDFANC.activetrail.biz/ANC12042024346638396

