## Message 9415

דובר צה"ל: 

כוחות צה"ל, שב"כ ומג"ב חיסלו הלילה את מפקד תשתית הטרור של חמאס בטובאס; הלוחמים חיסלו מחבל נוסף ועצרו שבעה מבוקשים ברחבי יהודה ושומרון ובחטיבת הבקעה והעמקים

כוחות צה"ל, שב"כ ומג"ב חיסלו הלילה במבצע חטיבתי במרחב הבקעה והעמקים את מחמד עומר דראעמה, ראש תשתית הטרור של חמאס בטובאס. מחמד פעיל חמאס מרכזי במרחב ועסק בחודשים האחרונים בקידום פעולות טרור משמעותיות כנגד ישראל.
במהלך הפעילות דראעמה ירה לעבר הכוחות שהשיבו באש וחיסלו אותו, הלוחמים החרימו אמצעי לחימה רבים שאותרו ברכבו, בהם נשקים וציוד צבאי נוסף.

במהלך המבצע החטיבתי, מחבלים השליכו מטענים וירו לעבר הכוח שהגיב בירי, זוהו פגיעות. הכוחות חיסלו מחבל נוסף לאחר שניסה לפגוע בהם, עצרו שני מבוקשים והחרימו אמצעי לחימה.
במהלך הפעילות, הכוחות חשפו מטענים שהוטמנו מתחת לצירים במטרה לפגוע בכוחותינו. 

במקביל, הכוחות פעלו הלילה למעצר חמישה מבוקשים ברחבי יהודה ושומרון. 

בטולכרם שבחטיבת מנשה, הכוחות עצרו מבוקש והחרימו שני נשקים מסוג M-4. 

בכפר ענתא שבבנימין נעצרו שני מבוקשים והוחרם אמצעי לחימה, בכפר פנדקומיה שבחטיבת שומרון ובכפר בית עווא שבחטיבת יהודה עצרו הכוחות שני מבוקשים נוספים.  

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורף תיעוד מפעילות הכוחות בחטיבת הבקעה והעמקים: https://bit.ly/3VTo3UU

מצורפת תמונות מאמצעי הלחימה שאותרו ברכבו של המחבל: https://IDFANC.activetrail.biz/ANC1204202474097042

מצורפות תמונות מפעילות הכוחות: https://IDFANC.activetrail.biz/ANC12042024704275

