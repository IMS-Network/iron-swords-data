## Message 9509

דובר צה״ל:

לוחמי צה"ל, שב"כ ומג"ב פועלים למעלה מ-40 שעות במבצע לסיכול טרור במרחב נור א-שמס במנשה; כוחות הביטחון חיסלו עשרה מחבלים, עצרו שמונה מבוקשים, חשפו מטענים, איתרו והחרימו אמצעי לחימה רבים

כוחות רבים של צה״ל ומג״ב בהכוונת אמ״ן ושב״כ ממשיכים במבצע רחב לסיכול טרור במרחב נור א-שמס שבחטיבת מנשה. עד כה הכוחות חיסלו בהיתקלויות עשרה מחבלים, עצרו שמונה מבוקשים, חשפו מטענים וצירים וסרקו מבנים. 

בנוסף, הכוחות איתרו והשמידו מעבדת מטענים לשימוש בפעילות טרור, איתרו והחרימו אמצעי לחימה רבים בניהם אקדחים, כלי נשק מסוג 'M16' וציוד לחימה נוסף.

מתחילת הפעילות נפצעו שמונה לוחמי צה״ל ולוחם מג״ב באורחים קל ובינוני, כלל הלוחמים פונו לקבלת טיפול רפואי בבית חולים, משפחותיהם עודכנו.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

מצורף תיעוד מפעילות סיירת חרוב בנור א-שמס: https://bit.ly/4d35eop

מצורפות תמונות מפעילות סיירת חרוב בנור א-שמס: https://idfanc.activetrail.biz/ANC2004202487324

מצורפות תמונות של הערכת מצב בתוך מחנה נור א-שמס של מפקד פיקוד המרכז, מפקד אוגדת איו״ש ומפקד החטיבת מנשה: https://idfanc.activetrail.biz/ANC200420249875

