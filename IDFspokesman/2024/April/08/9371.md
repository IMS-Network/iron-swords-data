## Message 9371

דובר צה"ל: 

תיעוד: לאחר שארגון הטרור חמאס ביצע שיגורים לעבר העוטף ממרחב הומניטרי בחאן יונס; צה"ל תקף באופן מדויק והשמיד את המשגרים שמוקמו במרחב

בעקבות מידע מודיעיני וזיהויים מבצעיים שגובשו בפיקוד הדרום, מטוסי קרב של חיל האוויר השלימו בימים האחרונים מספר תקיפות שהובילו להשמדה של שלוש עמדות שיגור בשימוש ארגון הטרור חמאס.
עמדות השיגור מוקמו במרחב ההומניטרי שבמערב חאן יונס ובמהלך המלחמה בוצעו מהן שיגורים לעבר דרום הארץ.

טרם התקיפה, צה״ל ווידא את פינוי ויציאת אזרחי המרחב ותקף בצורה מדויקת את המשגרים, ללא פגיעה בבלתי מעורבים.

מדובר בדוגמא ברורה נוספת לניצול הציני והשיטתי שארגון הטרור חמאס עושה במתקנים ומרחבים הומניטריים לצרכי טרור, תוך שימוש האוכלוסייה האזרחית כמגן אנושי.

בנוסף, אמש (א') זוהו שלושה שיגורים שחצו ממרחב חאן יונס לעבר אזור העוטף ונפלו בשטח פתוח. 
זמן קצר לאחר מכן, כלי טיס של חיל האוויר תקפו והשמידו את העמדה ממנה בוצע השיגור לצד תשתיות טרור נוספות שהיו בקרבת העמדה.

מצורפות אינפוגרפיקות ובהם המשגרים אשר מוקמו במרחב ההומניטרי:  https://IDFANC.activetrail.biz/ANC0604202429738274512

מצורף תיעוד מתקיפות המשגרים במרחב ההומניטרי: https://bit.ly/49o3wLb

מצורף תיעוד מתקיפת המשגר ממנו בוצע שיגור לעוטף אמש לצד תשתיות טרור בקרבתו: https://bit.ly/4cNwU0f

מצורפות תמונות מפעילות הכוחות ברצועת עזה: https://IDFANC.activetrail.biz/ANC0704202439463

