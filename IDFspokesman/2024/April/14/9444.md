## Message 9444

דובר צה״ל: 

הרמטכ"ל שוחח עם מפקד פיקוד מרכז של צבא ארה"ב: שיתוף הפעולה ההדוק בין הצבאות לאורך המלחמה הביא ליצירת קואליציית הגנה חזקה שהוכיחה את עצמה אמש

הרמטכ"ל, רב-אלוף הרצי הלוי, שוחח הבוקר (א') עם מפקד פיקוד מרכז בצבא ארה"ב (CENTCOM), הגנרל (****) מייקל אריק קורילה. הרמטכ"ל הביע הערכה רבה למאמץ ההגנה המשותף לסיכול ויירוט המתקפה האירנית לעבר ישראל. הרמטכ"ל הוסיף כי שיתוף הפעולה ההדוק בין הצבאות לאורך המלחמה הביא ליצירת קואליציית הגנה חזקה שהוכיחה את עצמה אמש. הרמטכ״ל ביקש מהגנרל קורילה להעביר את הערכתו הרבה לאנשיו, על עשייה משותפת ואיכותית ביותר. השותפות האסטרטגית של צה"ל עם צבא ארצות הברית משמעותית לשמירה על היציבות האזורית ולביטחון במזרח התיכון.

בהמשך הרמטכ״ל קיים הערכת מצב עם חברי פורום המטכ״ל.

מצורפות תמונות בנושא: https://IDFANC.activetrail.biz/ANC71404

