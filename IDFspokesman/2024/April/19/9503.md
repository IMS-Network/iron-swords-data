## Message 9503

דובר צה"ל:

לוחמי צוות קרב חטיבת הנח"ל ממשיכים לחסל מחבלים במרכז הרצועה; בסגירת מעגל מהירה הותקפו בירי ארטילרי ומהאוויר המרחב ממנו שוגרה רקטה לאשקלון

לוחמי צוות הקרב של חטיבת הנח״ל ממשיכים להילחם במרכז הרצועה וחיסלו מספר מחבלים לאורך היממה האחרונה.
באחת התקיפות, לאחר שזוהו מהאוויר חוסלו שני מחבלים שהתקרבו אל עבר כוחותינו בתקיפת כלי טיס.

אמש (ה') בשעות הלילה שוגרה רקטה למרחב העיר אשקלון שנפלה בשטח פתוח. תוך מספר דקות, חטיבת האש 215 תקפה בארטילריה את המרחב ממנו זוהה השיגור בבית לאהיה וכלי טיס תקף מחסן אמצעי לחימה במרחב. 

במהלך היממה האחרונה, כלי טיס של חיל האוויר תקפו והשמידו כ-25 מטרות בסיוע לכוחות המתמרנים. בין המטרות, מבנים צבאיים, עמדות תצפית, עמדות שיגור ותשתיות צבאיות נוספות.

מצורפות תמונות מפעילות הכוחות: https://IDFANC.activetrail.biz/ANC19042024.156156156

מצורף תיעוד מתקיפות צה"ל ברצועה: https://bit.ly/3xHBbT7

