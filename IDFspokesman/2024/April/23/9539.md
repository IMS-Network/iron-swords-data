## Message 9539

דובר צה"ל:

צה"ל תקף באופן מדויק משגרי חמאס שמוקמו בדרום הרצועה; אוגדה 162 ממשיכה במבצע לסיכול טרור והעמקת ההישג המבצעי במרחב המסדרון שבמרכז הרצועה

בעקבות מידע מודיעיני וזיהויים מבצעיים שגובשו בפיקוד הדרום, מטוסי קרב של חיל האוויר השלימו במהלך הלילה מספר תקיפות שהובילו להשמדה של שתי עמדות שיגור שמוקמו בדרום הרצועה והיו בשימוש ארגון הטרור חמאס. עמדות השיגור מוקמו בדרום הרצועה, היו טעונות ונתקפו טרם ביצעו שיגורים לשטח הארץ. 

לוחמי צוות הקרב של חטיבת הנח״ל ממשיכים במבצע לסיכול טרור והעמקת ההישג במרחב המסדרון שבמרכז הרצועה.
באחת מהפעילויות ביצעו הכוחות מארב יזום במרחב, במסגרתו חוסלו מספר מחבלים באמצעות ירי צלפים.
בנוסף, כחלק ממאמץ הלחימה של חטיבת האש 215 בשיתוף חיל האוויר, כלי טיס תקף מספר מחבלים שהסתתרו סמוך למחסה אזרחי במרחב אל בורייג׳. התקיפה בוצעה באופן ממוקד ומדויק.

במהלך היממה האחרונה, כלי טיס ומטוסי קרב של חיל האוויר תקפו והשמידו עשרות מטרות טרור ברחבי הרצועה.
בין המטרות שהותקפו, מבנים צבאיים, עמדות תצפית, מחבלים, עמדות שיגור ותשתיות צבאיות נוספות.

מצורף תיעוד מהשמדת המשגרים: https://bit.ly/49M2VTP

מצורף תיעוד מתקיפות צה"ל ברצועה: https://bit.ly/3U3mvoE

מצורפות תמונות מפעילות כוחות צה"ל ברצועה: https://IDFANC.activetrail.biz/ANC2304202442089240952

