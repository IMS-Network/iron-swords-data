## Message 9591

דובר צה"ל:

מטוסי קרב של חיל האוויר תקפו פירים מבצעיים, עמדת שיגור נ"ט ותשתית טרור במרחב ממנו זוהה שיגור אתמול לעבר העיר שדרות; כוחות צוות הקרב של חטיבות 679 ו-2 ממשיכים בלחימה במרכז רצועת עזה

אתמול (ב') זוהה שיגור אחד מצפון רצועת עזה לעבר העיר שדרות, אשר יורט בהצלחה על ידי לוחמי ההגנה האווירית. זמן קצר לאחר מכן מטוסי קרב של חיל האוויר תקפו פירים מבצעיים, עמדת שיגור נ"ט ותשתית טרור במרחב ממנו זוהה השיגור בצפון הרצועה.

מטוסי קרב בהכוונת כוחות אוגדה 99 תקפו במהלך היממה האחרונה מספר מטרות טרור במרכז הרצועה בינהן חוליית מחבלים ומחסן אמצעי לחימה במרחב בו פועלים הכוחות המתמרנים.

אתמול (ב') בוצעו שיגורים לעבר הכוחות הפועלים ברצועת עזה, לא היו נפגעים. כוחות צוות הקרב של חטיבה 2 זיהו מספר מחבלים במקום ממנו זוהו השיגורים, מטוסי קרב של חיל האוויר תקפו וחיסלו את המחבלים.

כוחות מצוות הקרב של חטיבה 679 פועלים במרחב מרכז רצועת עזה. במהלך הפעילות זוהה מחבל המתצפת על הכוחות ממבנה צבאי, כלי טיס של חיל האוויר תקפו את המבנה וחיסלו את המחבל. בתקיפה נוספת זוהו שני מחבלים נעים לעבר הכוחות, בסגירת מעגל מהירה כלי טיס תקף וחיסל את שני המחבלים.

מצורף תיעוד מהתקיפות ברצועת עזה: https://bit.ly/3Unaj2b

