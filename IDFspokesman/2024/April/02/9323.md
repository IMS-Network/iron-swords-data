## Message 9323

דובר צה״ל: 

הרמטכ״ל על אירוע הפגיעה בעובדי WCK ברצועת עזה: ״האירוע הקשה הוא תוצאה של זיהוי שגוי בתנאים מורכבים - בלילה במהלך מלחמה. זה לא היה צריך לקרות; אנחנו נשלים את התחקיר בימים הקרובים, נלמד מהמסקנות וניישם אותן באופן מיידי״ 

מצורף סינק של הרמטכ״ל, רב-אלוף הרצי הלוי לתקשורת הזרה בנושא: https://bit.ly/43QvCO7

מצורף תרגום:
אמש נהרגו שבעה מעובדי המטבח המרכזי העולמי (WCK).
‏WCK הוא ארגון שאנשיו פועלים בכל רחבי העולם, וגם בישראל, כדי לבצע מעשים טובים במקומות מורכבים.
צה"ל עובד בשיתוף פעולה הדוק עם ארגון המטבח המרכזי העולמי ומעריך מאוד את עבודתם החשובה.

השלמנו תחקיר ראשוני בנושא. 
אני רוצה לומר בברור - לא הייתה תקיפה מכוונת כנגד עובדי סיוע של ארגון ה-WCK. 
האירוע הקשה הוא תוצאה של זיהוי שגוי בתנאי מורכבים - בלילה במהלך מלחמה. זה לא היה צריך לקרות.

הממצאים הראשוניים הוצגו לי כעת כאן בפיקוד הדרום.
ביקרתי בחמ״ל הפיקוד ההומניטרי החדש שהקמנו כאן היום, על מנת לשפר את האופן שבו אנו מתאמים את חלוקת הסיוע בעזה.
אנחנו נמשיך לפעול על מנת להגן על ארגונים בינלאומיים המחלקים סיוע הומניטרי. 
 
התקיפה הזו היא טעות חמורה. 
ישראל נמצאת במלחמה עם חמאס, לא עם תושבי עזה.
אנו מצטערים על הפגיעה שלא באופן מכוון בעובדי WCK. אנו משתתפים בצערם של משפחותיהם, כמו גם בצערם של ארגון המטבח המרכזי העולמי כולו, מעומק ליבנו.
 
מנגנון התחקור המטכ״לי יתחקר את האירוע ביסודיות. אנחנו נשלים את התחקיר בימים הקרובים, נלמד מהמסקנות וניישם אותן באופן מיידי.
נשתף, בשקיפות מלאה, את ממצאי התחקיר עם המטבח המרכזי העולמי וגופים בינלאומיים נוספים.
אנו רואים חשיבות רבה בהמשך מתן הסיוע ההומניטרי ונמשיך לפעול כדי לסייע במאמץ חיוני זה.

