## Message 9558

דובר צה"ל: 

מטוסי קרב חיסלו שני מחבלים שניסו לבצע שיגורים לעבר שטח הארץ; חוליית מחבלים נוספת מארגון הטרור חמאס חוסלה במרחב נוציראת; אוגדה 162 פועלת למול תשתיות טרור במסדרון במרכז הרצועה

צוות הקרב של חטיבת הנח״ל פועל במסדרון במרכז הרצועה, לאורך היממה האחרונה הכוחות חיסלו מספר מחבלים והשמידו תשתיות טרור. 

באחת התקיפות, כוחות החטיבה זיהו שני מחבלים שניסו לבצע שיגורים לעבר שטח ישראל. מטוסי קרב של חיל האוויר תקפו את המחבלים, השמידו את בור השיגור ואת מחסן אמצעי הלחימה בו שהה אחד המחבלים.

בנוסף, מטוסי קרב של חיל האוויר תקפו תשתית טרור במרחב שאטי בה שהו מחבלים מארגון הטרור חמאס שביצעו שיגורים לעבר כוחות צה"ל במרכז הרצועה.

כמו כן, כלי טיס של חיל האוויר בשיתוף חטיבת האש 215 חיסלו אתמול (ד') בתקיפה מדויקת חוליית מחבלי צליפה מארגון הטרור חמאס במרחב נוציראת.

לאורך היממה האחרונה, מטוסי קרב וכלי טיס של חיל האוויר תקפו יותר מ-30 מטרות של ארגוני הטרור ברחבי הרצועה, בהן מחסני אמל"ח, חוליות מחבלים, מבנים צבאיים ותשתיות טרור נוספות.

מצורף תיעוד מתקיפות צה"ל ברצועת עזה: https://bit.ly/3xS2hXG

מצורפות תמונות מפעילות הכוחות ברצועת עזה: https://IDFANC.activetrail.biz/ANC250420247409347356

