## Message 9560

דובר צה״ל:

בפעילות במרחב טול כרם, לוחמי צה"ל, שב"כ וימ"מ עצרו שישה מבוקשים החשודים בפעילות טרור; שמונה מבוקשים נעצרו הלילה ברחבי יהודה ושומרון

לוחמי צה"ל, שב"כ, ימ"מ ומג"ב פעלו הלילה למעצר שמונה מבוקשים ברחבי יהודה ושומרון. 

בפעילות הלילה במרחב טול-כרם שבחטיבת מנשה, לוחמי דובדבן, סיירת חרוב, שב"כ וימ"מ עצרו שישה מבוקשים החשודים בפעילות טרור. בעיר חברון שבחטיבת יהודה, עצרו הכוחות מבוקש נוסף.

במהלך פעילות בבית פוריק שבחטיבת שומרון התפתחה הפרת סדר אלימה, במהלכה מחבלים יידו אבנים לעבר הכוחות שפעלו במקום, הלוחמים הגיבו בירי, זוהו פגיעות. 
כמו כן, בבית דגן ובתלפית שבחטיבת שומרון הכוחות החרימו חומרי הסתה לצד ציוד צבאי.

בפעילות יזומה בנבי צאלח שבחטיבת אפרים אמש, הלוחמים עצרו מבוקש, השמידו מטען והחרימו רובה מסוג קרלו.

ברמאללה שבחטיבת בנימין מחבלים יידו אבנים לעבר כוחות שפעלו במרחב, הכוחות הגיבו בירי, זוהתה פגיעה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו. 

עד כה נעצרו מתחילת המלחמה כ-3,850 מבוקשים ברחבי אוגדת יהודה ושומרון ובחטיבת הבקעה והעמקים, כ-1,650 מהם משויכים לארגון הטרור חמאס.

