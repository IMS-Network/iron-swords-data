## Message 9579

דובר צה"ל:

כוחות צה״ל תקפו במהלך היממה האחרונה עשרות תשתיות טרור ברחבי רצועת עזה; כוחות אוגדה 99 ממשיכים בפעילות במרכז הרצועה להשמדת תשתיות טרור

מטוסי קרב וכלי טיס של חיל האוויר תקפו ביממה האחרונה עשרות מטרות טרור ברחבי רצועת עזה, ביניהם תשתיות טרור, אתרי שיגור, מחבלים חמושים ועמדות תצפית. כמו כן, לוחמי זרוע הים תקפו מטרות נוספות וסיפקו סיוע אש לכוחות אוגדה 99 הפועלים במרכז רצועת עזה.

לוחמי צוות הקרב של חטיבה 679 זיהו במרכז הרצועה מספר מחבלים בסמוך לכוחות המתמרנים, בסגירת מעגל חטיבתית מהירה, כלי טיס תקף וחיסל את המחבלים.

בפעילות נוספת, זיהו לוחמי החטיבה חוליית מחבלים בתוך מבנה במרכז רצועת עזה. במאמץ חטיבתי משותף, כוחות ארטילריה וכלי טיס תקפו את המבנה בו פעלה החולייה וחיסלו את המחבלים.

מצורף תיעוד מתקיפות צה"ל ברצועה:  https://bit.ly/3WfxMF9

מצורף תיעוד מפעילות כוחות צה"ל:  https://bit.ly/3QoNIkN

מצורפות תמונות מפעילות הכוחות ברצועת עזה: https://idfanc.activetrail.biz/ANC28042024

