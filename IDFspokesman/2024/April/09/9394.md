## Message 9394

דובר צה"ל:

כוחות צה״ל מיפו את בית המחבל שביצע את הפיגוע בסמוך למחסום א-זעיים; צה״ל, שב״כ ומג״ב פעלו הלילה למעצר תשעה מבוקשים ברחבי יהודה ושומרון

כוחות צה"ל, שב"כ ומג"ב פעלו הלילה למעצר תשעה מבוקשים ברחבי יהודה ושומרון. 

הלילה הכוחות מיפו את ביתו של המחבל כאזם עיסא עלי זואהרה בזעתרה שבחטיבת עציון, אחד מהמחבלים שביצעו את פיגוע הירי בסמוך למחסום א-זעיים ב-22.02, בו נרצח מתן אלמליח ז"ל ונפצעו אזרחים נוספים.

בטולכרם שבחטיבת מנשה הכוחות עצרו מבוקש, סרקו מבנים ותחקרו חשודים נוספים. בחברון שבחטיבת יהודה נעצרו שני מבוקשים וביטא שבגזרת החטיבה הוחרם רובה מסוג קרלו.

בפעילות בעיר שכם שבחטיבת שומרון ובאלערוב שבחטיבת עציון, הלוחמים עצרו שני מבוקשים והחרימו חומרי הסתה. באלעמרי שבחטיבת בנימין נעצר מבוקש המשויך לארגון הטרור חמאס.

אמש בשעות הערב בוצע ירי לעבר היישוב מירב מעומק הכפר ג׳ילבון, זוהו פגיעות בשני בתים ביישוב ואותרו בהם קליעים. אין נפגעים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,700 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורפות תמונות מפעילות הכוחות ברחבי יהודה ושומרון: https://idfanc.activetrail.biz/ANC0904202465846863

