## Message 9391

דובר צה"ל:

לראשונה: יירוט מבצעי מוצלח של כיפה ימית מספינת הטילים 'סער 6'

במהלך הלילה ספינת טילים מסוג סער 6 ביצעה לראשונה יירוט מוצלח באמצעות מערכת ״כיפה ימית״ של כלי טיס בלתי מאויש, אשר עשה את דרכו מכיוון מזרח וחצה למרחב מפרץ אילת.

הכוחות שהיו במרחב פעלו יחד עם יחידת הבקרה האווירית ובתיאום וסנכרון מלא מול הסטי״ל מסוג סער 6 של שייטת 3.

כחלק מהערכת המצב מתחילת הלחימה, ספינות טילים פרוסות בזירת ים סוף, בניהן ספינת טילים מדגם סער 6 שמבצעת את משימותיה במרחב. 
זרוע הים, פועלת במרחב זירת ים סוף וערוכה אל מול מגוון איומים אזוריים באמצעות יכולות הגנה והתקפה.

מצורף תיעוד מהיירוט הראשון של ספינת הטילים 'סער 6':  https://bit.ly/3vKbPTR

מצורף תיעוד ארכיון של מערכת 'כיפה ימית': https://bit.ly/4aN6U3g

