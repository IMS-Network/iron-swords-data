## Message 14005

הודעה משותפת לדובר צה״ל ודוברות שב״כ:

צה״ל ושב״כ חיסלו חמישה מחבלי חמאס בהם מפקד פלוגה בכח נוח׳בה ומפקד פלוגה נוסף שפשטו לעוטף עזה ב-7 באוקטובר ופיקדו על אירועי הרצח והחטיפה בעיקול מפלסים

כלי טיס של חיל האוויר תקף במהלך הלילה שבין רביעי לחמישי, בהכוונה מודיעינית של השב"כ, חטיבת האש 215, אוגדה 162 ואמ"ן, תשתית טרור בבית לאהיא, בה פעלו מחבלים של ארגון הטרור חמאס, בהם מספר מחבלי נוח׳בה שלקחו חלק בטבח הרצחני בעוטף עזה ב-7 באוקטובר 2023.

בין המחבלים שחוסלו, נמנים גהאד מחמוד יחיא כחלות, מפקד פלוגה בכח נוחב׳ה של ארגון הטרור חמאס ומחמד ריאד עלי עוכל, מפקדי פלוגה בארגון הטרור חמאס, אשר פיקדו על הפשיטה לעוטף עזה ב-7 באוקטובר והובילו את אירועי הרצח והחטיפה בעיקול מפלסים. 
מדובר בשני מחבלים שהיו ממובילי הלחימה בצפון הרצועה למול כוחות צה״ל במהלך התמרון שמתקיים גם כעת בשטח. 

בתקיפה חוסלו מחבלים נוספים מגדוד מזרח ג׳באליה שהיו מעורבים בלחימה למול כוחות צה״ל, ובהם אנס ג׳לאל מחמד אבו שכיאן, מפקד בגדוד שפשט למרחב מפלסים ב-7 באוקטובר, נור אלדין מחמד יחיא אבו ג׳דיאן, מחבל נוחב׳ה בגדוד וצהיב חסן עלי מטר אדעים, מחבל בגדוד.

צה״ל ושב"כ ממשיכים לפעול נגד המחבלים שלקחו חלק בחטיפה ורצח של אזרחים וחיילי צה"ל בטבח הרצחני ב-7 באוקטובר ומהווים איום לבטחון ישראל.

