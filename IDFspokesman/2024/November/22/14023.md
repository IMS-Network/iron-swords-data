## Message 14023

דובר צה"ל:

צה״ל השלים גל תקיפות נוסף בביירות: הותקפו מפקדות של ארגון הטרור חיזבאללה בדאחייה

מטוסי קרב של חיל האוויר בהכוונת אגף המודיעין, השלימו סדרת תקיפות על מפקדות שהיו בשימוש ארגון הטרור חיזבאללה במרחב הדאחייה שבביירות.

התקיפות מהוות חלק נוסף בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בדאחייה.

כל המטרות שהותקפו מוקמו על ידי חיזבאללה בלב האוכלוסייה האזרחית. זו דוגמא נוספת לשימוש הציני של ארגון הטרור חיזבאללה של אזרחי לבנון כמגן אנושי.

טרם התקיפה, ננקטו צעדים רבים כדי לצמצם את הסיכוי לפגיעה באזרחים, הכוללים איסוף מודיעין מקדים, חוזי מדויק ואזהרות מקדימות לפינוי האוכלוסייה באזור.

