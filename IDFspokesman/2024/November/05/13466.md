## Message 13466

דובר צה"ל:

צה"ל תקף מחסני אמצעי לחימה בשימוש יחידת החימוש של חיזבאללה בסוריה

מטוסי קרב של חיל האוויר תקפו לפני זמן קצר, בהכוונת אגף המודיעין, מחסני אמצעי לחימה בשימוש יחידת החימוש של ארגון הטרור חיזבאללה במרחב אל-קוצייר בסוריה.

יחידת החימוש של חיזבאללה אחראית על אחסנת אמצעי הלחימה בלבנון ולאחרונה הרחיבה את פעילותה לסוריה בתוך מרחב אל-קוצייר, בסמיכות לגבול סוריה לבנון.
זו דוגמא נוספת לכך שחיזבאללה מייצר לעצמו תשתית לוגיסטית להעברות אמצעי לחימה מסוריה ללבנון דרך מעברי הגבול.

חיזבאללה, בתמיכת המשטר הסורי, מסכן את ביטחונם של האזרחים בכך שמבסס את תשתיותיו במרחבים אזרחיים.

