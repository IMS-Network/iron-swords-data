## Message 13445

דובר צה"ל:

חיל האוויר תקף יותר מ-100 מטרות טרור ברצועת עזה ובלבנון במהלך היממה האחרונה; עשרות מחבלים חוסלו ואמצעי לחימה רבים הושמדו

לוחמי צוות הקרב של חטיבת הנח״ל ממשיכים להילחם בפיקוד אוגדת עזה במרחב רפיח. במהלך היממה האחרונה, הכוחות איתרו מאות אמצעי לחימה בניהם פצמ״רים, טילי RPG, מטענים, רובים מסוג "קלאצ׳ניקוב" ועוד. הלוחמים חיסלו מחבלים והשמידו תשתיות טרור.

אוגדה 162 ממשיכה לפעול במרחב ג׳באליה, הלוחמים חיסלו עשרות מחבלים בקרבות פנים אל פנים ומהאוויר, וממשיכים להשמיד תשתיות טרור.
כוחות אוגדה 252 ממשיכים להילחם במרכז רצועת עזה, הכוחות השמידו תשתיות טרור וחיסלו מחבלים במרחב.

אוגדה 36 ממשיכה להילחם בדרום לבנון, הלוחמים חיסלו מחבלים רבים ואיתרו אמצעי לחימה. מכלול האש של חטיבת האש 282 זיהה מספר מחבלים שפעלו במבנה צבאי ממנו נשקף איום של ירי נ"ט לעבר הכוחות, בסגירת מעגל מהירה מכלול האש החטיבתי תקף את המבנה וחיסל את המחבלים.

![Video](https://data.iron-swords.co.il/2024/November/05/13445/13445_media.mp4)
