## Message 13820

דובר צה״ל:

שני גלי תקיפות במהלך הבוקר: צה״ל ממשיך לתקוף מטרות טרור של חיזבאללה בדאחייה

מטוסי קרב של חיל האוויר, בהכוונת אגף המודיעין, יצאו במהלך הבוקר לשני גלי תקיפות כחלק ממאמץ נרחב להשמיד את מטרות הטרור של ארגון הטרור חיזבאללה המוסתרות בלב אוכלוסיה אזרחית בדאחייה שבביירות. בין המטרות שהותקפו: מחסני אמצעי לחימה, מפקדה ותשתיות טרור נוספות שהיו בשימוש ארגון הטרור.

טרם התקיפות ננקטו צעדים רבים כדי לצמצם את הסיכוי לפגיעה באזרחים, הכוללים איסוף מודיעין מקדים, חוזי מדוייק ואזהרות מקדימות לפינוי האוכלוסייה באיזור.

בנוסף, מטוסי קרב של חיל האוויר תקפו אמש (ה'), בהכוונת אגף המודיעין, צירי מעבר של המשטר הסורי בגבול סוריה-לבנון ששימשו להעברת אמצעי לחימה לארגון הטרור חיזבאללה. 

תקיפת צירים אלו הינם השלמה לתקיפות שבוצעו בימים האחרונים לעבר צירי מעבר של המשטר הסורי בגבול סוריה-לבנון ומהווים פגיעה נוספת ביכולותיה של יחידה 4400, היחידה האחראית על העברות אמצעי לחימה מאיראן דרך סוריה ללבנון.

![Video](13820/13820_media.mp4)
