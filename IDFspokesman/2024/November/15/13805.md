## Message 13805

דובר צה"ל: 

צה"ל ושב"כ חיסלו את אחראי סיוע האש של חטיבת העיר עזה בארגון הטרור הג'יהאד האיסלאמי פלסטיני

כלי טיס של חיל האוויר, בהכוונה מודיעינית של שב"כ ובהובלת מרכז האש של אוגדת עזה, תקפו וחיסלו את המחבל עלקמאן עבד אלסלאם ח'ליל ענבר, אחראי סיוע האש בחטיבת העיר עזה של ארגון הטרור הג׳יהאד האיסלאמי פלסטיני. 
המחבל היה אחראי על מערך שיגורי התמ״ס של הגא״פ מהעיר עזה לשטח מדינת ישראל ושימש גורם מרכזי בתהליכי ייצור אמצעי הלחימה של הארגון.
בתקיפה זו חוסלו מחבלים נוספים מארגון הטרור גא"פ שעסקו בשיגורי תמ"ס לעבר עורף מדינת ישראל וכוחות צה"ל.

בג'באליה ובבית לאהיא, כוחות אוגדה 162 חיסלו ביממה האחרונה מחבלים בהיתקלויות מטווח קצר ובתקיפות חיל האוויר במרחב.
הלוחמים איתרו והשמידו במהלך הלחימה אמצעי לחימה רבים ובהם מטענים, מקלעים וציוד צבאי נוסף.

ברפיח, כוחות אוגדת עזה (143) זיהו ביממה האחרונה מספר מחבלים חמושים שפעלו במטרה לתקוף את הכוחות.
בסגירת מעגל מהירה, כלי טיס של חיל האוויר תקפו וחיסלו את המחבלים.

![Video](13805/13805_media.mp4)
