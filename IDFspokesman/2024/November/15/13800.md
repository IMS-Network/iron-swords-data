## Message 13800

דובר צה״ל: 

צה"ל תקף בנבטיה מפקדות טרור של כוח רדואן בחיזבאללה, הכוחות ממשיכים בלחימה הממוקדת בדרום לבנון

כוחות צה"ל מאוגדות 36, 91 ו-146 ממשיכים בלחימה הממוקדת בדרום לבנון.
הכוחות איתרו ביממה האחרונה ציוד לחימה של מחבלי חיזבאללה, משגרים ורקטות לטווח קצר שיועדו לפגוע ביישובי הגליל, נשקים ואמצעי לחימה נוספים.
בנוסף, השמידו כוחות אוגדה 91 תשתיות טרור תת קרקעיות של חיזבאללה במרחב.

בתקיפות ממוקדות אתמול (ה') במרחב נבטיה, מטוסי קרב של חיל האוויר, בהכוונת פיקוד הצפון, תקפו מבנים צבאיים ומפקדות של כוח רדואן בחיזבאללה.
בין המטרות שהותקפו, מבנה צבאי ששימש את יחידת ״באדר״ בחיזבאללה לקידום מתווי טרור נגד עורף מדינת ישראל וכוחות צה״ל. 

חיזבאללה משתלט באופן שיטתי על מרחבים אזרחיים ברחבי מדינת לבנון, על מנת לבצע פעולות ומתווי טרור, תוך הטמעת פעיליו ומפקדיו במרחב האזרחי. פעילות זו פוגעת ומסכנת את אזרחי מדינת לבנון.

ביממה האחרונה, חיל האוויר תקף יותר מ-120 מטרות טרור ברחבי לבנון.
בין המטרות שהותקפו, מחסני אמצעי לחימה, מפקדות טרור, חוליות מחבלים ומשגרים רבים, מחלקם שוגרו אתמול (ה') רקטות לאזור חיפה ולגליל העליון.

![Video](13800/13800_media.mp4)
