## Message 14034

דובר צה"ל:

צה"ל השלים גל תקיפות נוסף נגד מטרות טרור בדאחייה שבביירות: הותקפו מפקדות ותשתית טרור של חיזבאללה

מטוסי קרב של חיל האוויר, בהכוונת אגף המודיעין, תקפו מספר מפקדות ותשתית טרור נוספת של חיזבאללה במרחב הדאחייה שבביירות מוקדם יותר הבוקר.

התקיפות מהוות חלק נוסף בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בדאחייה. 

כל המטרות שהותקפו מוקמו על ידי חיזבאללה בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי. 

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באיזור.

![Video](14034/14034_media.mp4)
