## Message 14042

דובר צה"ל:

צה״ל השלים את גל התקיפות השלישי היום נגד מטרות טרור בדאחייה שבביירות: הותקפו מפקדות צבאיות של חיזבאללה

מטוסי קרב של חיל האוויר, בהכוונת אגף המודיעין, תקפו מוקדם יותר היום מספר מפקדות צבאיות של ארגון הטרור חיזבאללה במרחב הדאחייה שבביירות.

במהלך השבוע תקפו מטוסי קרב של חיל האוויר עשרות מפקדות, מחסני אמצעי לחימה מבנים צבאיים ותשתיות טרור נוספות של ארגון הטרור חיזבאללה בדאחייה שבביירות.

התקיפות מהוות חלק נוסף בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בדאחייה. 

כל המטרות שהותקפו מוקמו על ידי חיזבאללה בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי. 

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באיזור.

![Video](14042/14042_media.mp4)
