## Message 14031

דובר צה"ל:

צה״ל השלים מספר גלי תקיפות בדאחייה שבביירות נגד יעדי טרור של חיזבאללה ביממה האחרונה

מטוסי קרב של חיל האוויר, בהכוונת אגף המודיעין, תקפו מספר מפקדות, מחסן אמצעי לחימה ותשתיות טרור נוספות של חיזבאללה במספר גלי תקיפות במרחב הדאחייה שבביירות ביממה האחרונה.

התקיפות מהוות חלק נוסף בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בדאחייה. 

כל המטרות שהותקפו מוקמו על ידי חיזבאללה בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי. 

טרם התקיפה ננקטו צעדים רבים על מנת לצמצם את הסיכוי הפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באיזור.

![Video](14031/14031_media.mp4)
