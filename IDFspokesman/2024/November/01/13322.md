## Message 13322

דובר צה"ל:

צה"ל השמיד את המשגר וחיסל את המחבל שביצע את הירי לעבר מרחב המפרץ אתמול (ה'); ברצועת עזה חוסלו עשרות מחבלים והושמדו מבנים צבאיים של חמאס, יותר מ-200 מטרות טרור הושמדו בעזה ובלבנון

במהלך היממה האחרונה חיל האוויר תקף יותר מ-200 מטרות טרור של ארגוני הטרור חמאס וחיזבאללה, בין המטרות שהותקפו: מפקדות פיקוד ושליטה, משגרים, תשתיות צבאיות. בשיתוף עם פיקוד הצפון, הושמד המשגר ממנו בוצע הירי לעבר מרחב המפרץ אתמול (ה') וחוסל המחבל שביצע את הירי.

במהלך היממה האחרונה, לוחמי אוגדות 91 ו-146 ממשיכים לפעול בדרום לבנון. הכוחות חיסלו מחבלים, איתרו אמצעי לחימה והשמידו מבנים צבאיים ומשגרים.

![Video](https://data.iron-swords.co.il/2024/November/01/https://data.iron-swords.co.il/2024/November/01/13322/13322_media.mp4)
