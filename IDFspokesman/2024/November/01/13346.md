## Message 13346

הודעה משותפת לדובר צה"ל ודוברות שב"כ:

צה"ל ושב"כ חיסלו את עז אלדין כסאב, חבר הלשכה המדינית של ארגון הטרור חמאס, ששימש כאחראי תיק היחסים הלאומיים בארגון

כלי טיס של חיל האוויר, בהכוונה מודיעינית מדוייקת של אגף המודיעין, פיקוד הדרום ושב״כ תקף וחיסל מוקדם יותר היום במרחב ח׳אן יונס את המחבל, עז אלדין כסאב, חבר הלשכה המדינית של ארגון הטרור חמאס, ששימש כאחראי תיק היחסים הלאומיים בארגון, אשר אמון על הקשר והתיאום בין חמאס ליתר ארגוני הטרור ברצועה.

כסאב היווה מוקד כוח משמעותי ומתוקף תפקידו היה אחראי על קשרים אסטרטגיים וצבאיים של הארגון עם שאר הפלגים ברצועה ובעל סמכות בקבלת החלטות צבאיות. כמו כן, הורה על הוצאת מתווי טרור נגד מדינת ישראל.

כסאב היה אחד מאחרוני בכירי הלשכה המדינית של חמאס אשר נותרו בחיים בשטח הרצועה, יחד עם כבאב חוסל גם סייענו, המחבל אימן עאיש.

![Video](13346/13346_media.mp4)
