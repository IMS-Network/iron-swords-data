## Message 14059

דובר צה״ל:

צה"ל תקף מפקדות צבאיות של חיזבאללה בדאחייה שבביירות

מטוסי קרב של חיל האוויר, בהכוונת אגף המודיעין, תקפו מוקדם יותר היום (א'), מפקדות צבאיות של ארגון הטרור חיזבאללה שהוסתרו בתוך מבנים אזרחיים בדאחייה שבביירות. ממתחמים אלו חיזבאללה מנהל את הלחימה לעבר אזרחי ישראל, ומכווין את פעולות הטרור שלו לפגיעה באזרחי מדינת ישראל.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי. טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באזור.

