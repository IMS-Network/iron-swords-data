## Message 14066

דובר צה"ל: 

צה״ל תקף 12 מפקדות צבאיות של חיזבאללה בדאחייה בביירות: הותקפו מפקדות של מטה המודיעין, יחידה 4400 ויחידת טילי חוף-ים של הארגון

מטוסי קרב של חיל האוויר, בהכוונת אגף המודיעין, תקפו לפני זמן קצר 12 מפקדות צבאיות של ארגון הטרור חיזבאללה במרחב הדאחייה שבביירות.
בין המפקדות שהותקפו, מפקדות של מטה המודיעין של חיזבאללה, יחידת טילי חוף-ים של הארגון ויחידה 4400 בחיזבאללה, האמונה על העברת אמצעי לחימה מאיראן דרך סוריה ללבנון.

המפקדות שהותקפו שימשו את ארגון הטרור חיזבאללה לתכנון, פיקוד והוצאה לפועל של מתווי טרור נגד אזרחי מדינת ישראל ונגד כוחות צה"ל הפועלים בדרום לבנון.
התקיפות מהוות חלק חשוב בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי.
טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באזור.

