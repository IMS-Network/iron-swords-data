## Message 14052

דובר צה"ל:

צה״ל תקף תשתיות צבאיות הסמוכות למעבר הגבול ג’וסיה בצפון הבקעא, המשמשות את חיזבאללה להעברת אמצעי לחימה

מטוסי קרב של חיל האוויר, בהכוונת אגף המודיעין, תקפו אמש (ש׳), באופן ממוקד, תשתיות צבאיות סמוכות למעבר הגבול ג׳וסיה שבצפון הבקעא. תשתיות אלו משמשות את ארגון הטרור חיזבאללה להעברת אמצעי לחימה מסוריה ללבנון.

ארגון הטרור חיזבאללה מנצל מעברים אזרחיים, בהם מעבר ג’וסיה, להעברת אמצעי לחימה שמקורם באיראן ומועברים דרך סוריה. אמצעים אלו מיועדים לשימוש בפעולות טרור נגד אזרחי מדינת ישראל וכוחות צה״ל הפועלים בדרום לבנון.

מעבר ג׳וסיה נמצא בשליטת המשטר הסורי ומופעל על ידי הביטחון הצבאי הסורי. את אמצעי הלחימה מעבירה יחידה 4400, יחידת ההתעצמות והשת”פ של חיזבאללה, האחראית על העברת אמצעים אלו מאיראן דרך סוריה.

צה”ל ימשיך לפעול לסיכול העברת אמצעי הלחימה של חיזבאללה וקורא לשלטונות סוריה ולבנון למנוע את השימוש במעברים אזרחיים לצורכי טרור.

![Video](14052/14052_media.mp4)
