## Message 13951

דובר צה"ל:

צה"ל חיסל את מפקד המבצעים ומפקד מערך הנ"ט של גזרת החוף בחיזבאללה: משגרים שירו לעבר ישובי ישראל הושמדו

מטוסי קרב של חיל האוויר, בהכוונת פיקוד הצפון ומכלול האש של חטיבה 282 חיסלו ביום ראשון את מפקד המבצעים ואת מפקד מערך הנ"ט של גזרת חוף בארגון הטרור חיזבאללה.
מחבלים אלו היו אחראיים על קידום מתווי טרור רבים אשר שוגרו לעבר אזרחי ישראל וכוחות צה"ל, בהם מתווי ירי נ"ט ותמ"ס לגליל המערבי ולמישור החוף במדינת ישראל. 

חיסולם מהווה פגיעה נוספת ביכולות ארגון הטרור חיזבאללה לקדם ולבצע פעולות טרור כנגד העורף הישראלי בגבול הצפון.

בדרום לבנון הכוחות ממשיכים לפעול, איתרו מחסני אמצעי לחימה והחרימו אמצעי לחימה וציוד. בשיתוף עם חיל האוויר, כלי טיס תקפו מספר מפקדות צבאיות ומבנים צבאיים.

כלי טיס של חיל האוויר תקפו ביממה האחרונה יותר מ-100 מטרות טרור בלבנון. בין המטרות שהותקפו, משגרים מהם בוצעו שיגורים לשטח הארץ ומשגרים המוכנים לביצוע ירי, מחסני אמצעי לחימה, מפקדות ומבנים צבאיים ותשתיות טרור.

![Video](13951/13951_media.mp4)
