## Message 14151

דובר צה״ל:

פשיטה לילית על נקודת ריכוז של מחבלים שמוקמה בבית ספר: לוחמי סיירת גבעתי חיסלו ועצרו מחבלים רבים 

כוחות אוגדה 162 הרחיבו הלילה את הפעילות במרחב ג'באליה ובית להיא.

במהלך מבצע חטיבתי כוחות שב״כ ולוחמי סיירת גבעתי ושריון, פשטו על המבנה ששימש בעבר כבית הספר ״אל חארתני״, זאת בעקבות מידע מודיעיני בדבר המצאות מחבלים במרחב.
הלוחמים חיסלו מחבלים בסגירות מעגל מהאוויר ובקרבות פנים אל פנים.
במהלך הפעילות מחבלי חמאס ירו נ״ט מתוך בית החולים האינדונזי לעבר הכוחות. 

במהלך היממה האחרונה הכוחות אפשרו לאלפי אזרחים במרחב לנוע דרומה באופן בטוח לשם הגנתם. במהלך הליך הבידוק נעצרו מחבלים שהועברו לחקירה בשטח הארץ.

![Video](https://data.iron-swords.co.il/2024/November/27/https://data.iron-swords.co.il/2024/November/27/14151/14151_media.mp4)
