## Message 14130

דובר צה"ל:

צה"ל תקף במהלך הלילה עשרות מטרות טרור של חיזבאללה בביירות ובכל רחבי לבנון טרם כניסת הפסקת האש לתוקף

מטוסי קרב של חיל האוויר, בהכוונת אגף המודיעין, תקפו במהלך הלילה עשרות רבות של מפקדות, משגרים, מחסני אמצעי לחימה, מבנים צבאיים ותשתיות טרור נוספות ברחבי לבנון ובצירי מעבר בין סוריה ללבנון. 

בביירות מטוסי קרב תקפו מבנה צבאי בשימוש יחידת טילי חוף ים, אתרי ייצור אמצעי לחימה ומפקדות צבאיות נוספות בשימוש חיזבאללה.

כמו כן, מטוסי קרב תקפו מספר צירי מעבר בין סוריה ללבנון אשר שימשו להעברת אמצעי לחימה לארגון הטרור חיזבאללה. תקיפות אלה הן חלק מהמאמץ המתמשך למנוע את התעצמות ארגון הטרור חיזבאללה.

בצור ובנבטיה, מטוסי קרב בהכוונת פיקוד הצפון ואגף המודיעין, תקפו מספר מפקדות, מחסני אמצעי לחימה ומבנים צבאיים של חיזבאללה. נכסים צבאיים רבים שהותקפו היו משויכים ליחידת ׳עזיז׳, ליחידת 'באדר' ולכוח ׳רדואן׳ של ארגון הטרור חיזבאללה.

טרם התקיפות ננקטו צעדים על מנת לצמצם את הסיכוי לפגיעה באזרחים, הכוללת אזהרות רבות בפלטפורמות שונות לאוכלוסייה באזור.

צה"ל ימשיך להיות ערוך ומוכן להגן על מדינת ישראל אל מול כל איום.

![Video](https://data.iron-swords.co.il/2024/November/27/14130/14130_media.mp4)
