## Message 14134

דובר צה״ל:

צה״ל ממשיך לפעול ברצועת עזה: כוחות אוגדה 162 מגבירים את הפעילות בג׳באליה ובבית לאהיא 

אוגדה 162 ממשיכה לפעול במרחבים ג׳באליה ובית לאהיא, וכן מטוסי קרב של חיל האוויר בהכוונת חטיבה האש 215 תקפו במהלך הלילה עשרות מחסני אמצעי לחימה, מבנים צבאיים, ותשתיות טרור מרכזיות של ארגון הטרור חמאס במרחבים.
מטרות רבות הותקפו בעקבות מידע מודיעיני מקדים שנאסף מחקירות המחבלים שנעצרו במרחב הלחימה, ונחקרו על-ידי יחידה 504 ושב״כ. לפעילות קדמה הנעה של אוכלוסייה מהמרחב לשם הגנתה. 

בנוסף, כלי טיס של חיל האוויר, בהכוונת מרכז האש של אוגדת עזה (143), תקף וחיסל בעיר עזה את המחבל מוראד רג׳וב, אשר היה אחד משני המחבלים שביצעו את פיגוע המטענים במאי 2002 בבאר שבע, בו נפצעו כעשרה אזרחים. רג׳וב נשפט ל-38 שנים בכלא ושוחרר בעסקת שליט.

