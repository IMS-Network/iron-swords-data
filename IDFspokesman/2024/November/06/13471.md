## Message 13471

דובר צה"ל:

חוסל מפקד גדוד של חיזבאללה בגזרת אל-חיאם, עשרות מחבלים חוסלו מהאוויר ומהקרקע ברצועת עזה

מטוסי קרב של חיל האוויר תקפו בהכוונת אוגדה 91, וחיסלו את חסין עבד אלחלים חרב, מפקד גדוד של חיזבאללה בגזרת אל-חיאם, אשר קידם והוציא לפועל מתווי ירי רבים לעבר יישובי הגליל, ולמרחב מטולה בפרט.

כוחות אוגדה 36 ממשיכים בפעילות בדרום לבנון. 
ביממה האחרונה, הכוחות הכווינו מספר תקיפות של חיל האוויר בהן חוסלו מחבלי חיזבאללה ששיגרו רקטות אתמול (ג׳) לצפון הארץ ומחבלים נוספים שפעלו במרחב.

לאורך היממה האחרונה, חיל האוויר תקף עשרות מטרות טרור של ארגוני הטרור חיזבאללה בלבנון וחמאס בעזה. 
בין המטרות שהותקפו, מחסני אמצעי לחימה, משגרים, חוליות מחבלים, מבנים צבאיים, ותשתיות טרור נוספות.

![Video](https://data.iron-swords.co.il/2024/November/06/13471/13471_media.mp4)
