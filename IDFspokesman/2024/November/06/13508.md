## Message 13508

דובר צה"ל:

מפקד אוגדת המילואים 252 ללוחמים: ״עברה יותר משנת מלחמה - מסירותכם גדולה ולא פחות מכך של משפחותיכם, והיא שדוחפת את צה״ל לנצח״ - כוחות אוגדה 252 מסכמים פעילות במרכז רצועת עזה 

אוגדת המילואים 252 מסיימת את משימתה במרכז רצועת עזה לאחר מספר חודשי לחימה במרחב, חיסול מחבלים וטיהור תשתיות טרור במרחב. כוחות אוגדה 99 קיבלו אחריות על הלחימה במרחב. 

בפעילות חיסלו כוחות האוגדה מאות מחבלים, השמידו למעלה מ-10 קילומטרים של תוואי תת-קרקע מרכזיים של האויב, וכן עשרות פירים ותשתיות טרור שהיוו איום על לכוחותינו.

החל מתחילת הלחימה לוחמי המילואים של אוגדה 252 התייצבו למשימות ההגנה השונות - בקרבות בעוטף, בתמרון ברצועת עזה ובהגנה בגזרות שונות.

כוחות המילואים מהווים נדבך מרכזי והכרחי במלחמה ובהגנה על אזרחי מדינת ישראל.

![Video](https://data.iron-swords.co.il/2024/November/06/https://data.iron-swords.co.il/2024/November/06/13508/13508_media.mp4)
