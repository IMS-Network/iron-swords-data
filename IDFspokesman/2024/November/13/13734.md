## Message 13734

דובר צה״ל:

צה"ל ממשיך לפגוע במפקדי השטח של חיזבאללה: חוסלו מפקד גזרת אלחיאם, אחראי מתחם תבנית, אחראי מתחם חג'ר ומפקד מערך הנ"ט בגזרת חג'יר של ארגון הטרור חיזבאללה

מטוסי קרב של חיל האוויר, בהכוונת פיקוד הצפון תקפו בתחילת חודש אוקטובר במרחב אלחיאם וחיסלו את המחבל מחמוד מוסא צאלח, אשר שימש כמפקד גזרת אלחיאם של ארגון הטרור חיזבאללה. צאלח קידם מתווי טרור רבים נגד מדינת ישראל, והיה אחראי על מתווי ירי של יותר מ-2,500 שיגורים לעבר רמת הגולן, הגליל העליון, אצבע הגליל ולעבר כוחות צה״ל הפועלים בדרום לבנון.

בתקיפה נוספת השבוע (א') בדרום לבנון, חוסל המחבל אימן מחמד נאבלסי, ששימש כמפקד מערך הנ"ט של גזרת חג'יר ביחידת 'נאצר'.

בתקיפות ממוקדות נוספות, חוסלו אחראי מתחם תבנית, המחבל חאג' עלי יוסף צאלח ואחראי מתחם חג'ר של הארגון.

סיכולים אלו מהווים פגיעה נוספת ביכולות ארגון הטרור חיזבאללה לקדם ולבצע פעולות טרור מדרום לבנון נגד העורף הישראלי בגבול הצפון. צה"ל פועל לסיכול איומים המכוונים נגד מדינת ישראל.

