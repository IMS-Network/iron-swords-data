## Message 13757

דובר צה״ל:

צה"ל תקף צירי מעבר ששימשו את חיזבאללה להעברת אמצעי לחימה מסוריה ללבנון

מטוסי קרב של חיל האוויר תקפו מוקדם יותר היום (ד'), בהכוונת אגף המודיעין, צירי מעבר של המשטר הסורי בגבול סוריה-לבנון אשר שימשו להעברת אמצעי לחימה לארגון הטרור חיזבאללה. 
צה״ל מבצע בחודשים האחרונים תקיפות רבות לטובת צמצום העברות אמצעי הלחימה מאיראן דרך סוריה לחיזבאללה בלבנון. 

תקיפת הצירים מהווה פגיעה נוספת ביכולותיה של יחידה 4400, היחידה האחראית על העברות אמצעי לחימה מאיראן דרך סוריה ללבנון, להעביר אמצעי לחימה אשר משמשים להוצאת מתווי טרור כנגד כוחות צה״ל והעורף הישראלי. 

חזבאללה בתמיכת המשטר הסורי, משתמש בתשתיות אזרחיות עבור סיוע לביצוע פעולות טרור. 
צה״ל ימשיך לפעול בכדי למנוע את התעצמות ארגון הטרור חזבאללה באמצעי לחימה אשר מסכנים את אזרחי מדינת ישראל.

