## Message 13439

דובר צה"ל:

מטוסי קרב של חיל האוויר תקפו תשתיות ונכסים של מטה המודיעין של ארגון הטרור חיזבאללה במרחב דמשק

לפני זמן קצר במבצע אווירי, מטוסי קרב של חיל האוויר, בהכוונת אגף המודיעין, תקפו מטרות טרור של מטה המודיעין של ארגון הטרור חיזבאללה במרחב סוריה.

מטה המודיעין הינו גוף המודיעין המרכזי בחיזבאללה האחראי על בניית תמונת המודיעין של הארגון, מוביל את הכוונת העשייה המודיענית בארגון ומרכז יכולות האיסוף והגילוי.

מטה המודיעין של חיזבאללה מפעיל שלוחה בסוריה, הכוללת מערך איסוף והערכה. המערך פועל באופן עצמאי ובהכוונה ישירה של ראש מטה המודיעין של חיזבאללה, חסין עלי הזימה, אשר חוסל בביירות לפני כחודש.
בתקיפה במרחב הדאחיה בביירות בה חוסלו האשם צפי אלדין וחסין עלי הזימה, חוסל גם מחמוד מחמד שאהין, אחראי מטה המודיעין של חיזבאללה בסוריה.

מחמוד מחמד שאהין מילא שורת תפקידים בחיזבאללה, ובמטה המודיעין טרם נכנס לתפקיד אחראי המטה בסוריה בשנת 2007. עם השנים, צבר ותק וייצר קשרי עבודה הדוקים עם המשטר הסורי וגורמי הציר האיראני. במסגרת תפקידו, הוביל תהליכי בניין והפעלת כוח בתחומי המודיעין וההגנ״א בשיתוף גורמי הציר השונים.
מחמוד מחמד שאהין היה גורם משמעותי בשיתוף הפעולה הצירי וסיכולו מהווה פגיעה נוספת ליכולתיו המודיעניות של חיזבאללה. 

צה״ל פגע באופן משמעותי במטה המודיעין של חיזבאללה, השמיד נכסים של מטה המודיעין הצבאי של חיזבאללה בלבנון ופגע ביכולות הארגון ואיסוף המידע. תקיפת נכסי מטה המודיעין הצבאי בסוריה מצטרפת לתקיפות בלבנון בפגיעה ביכולות המודיעניות של ארגון הטרור חיזבאללה.

חיזבאללה בתמיכת המשטר הסורי מסכן את שלומם של אזרחי סוריה, בכך שמבסס מפקדות וכוחות במרחבים אזרחיים במדינה.

