## Message 13432

דובר צה״ל:

צה"ל ממשיך לתקוף ולחסל מפקדי שטח בחיזבאללה: חוסל מפקד נוסף במערך הנ"ט בכוח רדואן ומפקד במערך המטה שפעל לגיוס מחבלים לארגון הטרור חיזבאללה

מטוסי קרב של חיל האוויר, בהכוונה מודיעינית של אגף המודיעין ופיקוד הצפון, תקפו במרחב א-סלטניה וחיסלו את ריאצ' רצ'א ע'זאוי, מפקד במערך הנ"ט בכוח רדואן של ארגון הטרור חיזבאללה. 
ע'זאוי קידם והוציא לפועל מתווי טרור רבים, בהם מתווה ירי נ"ט לעבר העורף הישראלי וכוחות צה"ל אשר פועלים בדרום לבנון. 

בתקיפה נוספת, מטוסי קרב של חיל האוויר, בהכוונת פיקוד הצפון תקפו במרחב ספד אל-בטיח, מספר מבנים צבאיים בהם פעלו מחבלים של ארגון הטרור חיזבאללה.
בתקיפות אלו חוסל מפקד במטה ארגון הטרור חיזבאללה, אשר היה אחראי על העברת אמצעי לחימה לחוליות מחבלי חיזבאללה במרחב ועל ניסיונות שיקום פעילות הטרור וגיוס מחבלים לארגון במרחב בינת ג'בל.

חיסולים אלו מהווים חלק נוסף במאמץ המתמשך של צה"ל לפגוע בפעילות הצבאית של ארגון הטרור חיזבאללה, ולהקשות על הארגון לשקם את יכולותיו הצבאיות.

![Video](https://data.iron-swords.co.il/2024/November/04/13432/13432_media.mp4)
