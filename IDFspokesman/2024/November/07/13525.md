## Message 13525

בעזה, אוגדה 162 ממשיכה להילחם במרחב ג׳באליה, במהלך היממה האחרונה חוסלו כ-50 מחבלים במרחב. 
כוחות האוגדה, בהובלת צוות הקרב של חטיבת כפיר, החלו לפעול במרחב בית לאהיא, זאת בעקבות מידע מודיעיני מקדים ולאחר הערכת מצב ופעילות הכוחות בשטח, שהעידו על הימצאות מחבלים ותשתיות טרור במרחב.  
כחלק מהפעילות, צה״ל מאפשר לאזרחים להתפנות למען ביטחונם ממרחב הלחימה, באופן בטוח ודרך נתיבים מסודרים.  
 
ברפיח, לוחמי צוות הקרב של חטיבת הנח״ל, בפיקוד אוגדת עזה (143) חיסלו מספר מחבלים חמושים והשמידו תשתיות טרור. בנוסף, בשיתוף פעולה עם חיל האוויר, תקפו וחיסלו מחבל חמוש שנע לעבר הכוחות. 
כוחות אוגדה 99 ממשיכים בלחימה במרכז רצועת עזה, כשהם מבצעים פשיטות ממוקדת במרחב, במסגרתו איתרו אמצעי לחימה.

