## Message 13524

דובר צה"ל:

כוחות צוות הקרב של חטיבת כפיר החלו לפעול במרחב בית לאהיא: בלבנון חוסלו כ-60 מחבלים בשורת תקיפות במרחב בעלבכ ובצפון הליטני

ביממה האחרונה, מטוסי קרב של חיל האוויר, תקפו יותר מ-110 מטרות טרור של ארגוני הטרור חיזבאללה בלבנון וחמאס ברצועת עזה. 
בין המטרות שהותקפו על ידי חיל האוויר בלבנון, כ-20 מטרות במרחב בעלבכ ובצפון הליטני, בהן חוסלו כ-60 מחבלים.
בנוסף, בשיתוף פיקוד הצפון, הותקפו עשרות מטרות, בהן משגר שממנו בוצעו שיגורים לעבר המרכז, מבנים צבאיים, מחסני אמל"ח ותשתיות טרור נוספות.

כוחות אוגדה 91 המשיכו לפעול במשימות הגנה והתקפה בדרום לבנון, השמידו תשתיות טרור וחיסלו מחבלים במרחב.
כוחות אוגדה 36 פועלים בדרום לבנון, מחסלים מחבלים ומשמידים תשתיות טרור של חיזבאללה. בתוך כך, השמידו מחסן אמל״ח ומשגר רקטות שאיים עליהם.

