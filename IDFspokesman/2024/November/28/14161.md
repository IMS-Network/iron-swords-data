## Message 14161

דובר צה״ל:

הפרקליטות הצבאית הגישה היום (ה') כתב אישום נגד סמ"ר (במיל') אביעד פריג'ה בגין המתתו של יובל קסטלמן ז"ל, בעבירה שעניינה המתה בנסיבות של אחריות מופחתת. כתב האישום הוגש בתום חקירה מקיפה של המשטרה הצבאית החוקרת, ולאחר קיום שימוע.

על פי כתב האישום, ביום 30 בנובמבר 2023, במהלך פיגוע ירי רצחני בצומת גבעת שאול שבכניסה לירושלים, הגיע יובל קסטלמן ז"ל לזירת הפיגוע ופעל לניטרול המחבלים. במקום נכח סמ"ר (במיל') אביעד פריג'ה, אשר פעל אף הוא לנטרולם של המחבלים. 

מיד לאחר שנוטרלו המחבלים, ירה פריג'ה ביובל קסטלמן ז"ל, על אף שחייל נוסף אשר עמד בסמוך אליו קרא לחדול מירי. פריג'ה הוסיף והמשיך בירי לעבר מרכז גופו של יובל ז"ל, על אף שיובל ז"ל הרים את ידיו, פשט את מעילו, לא החזיק בנשק ולא היווה כל סכנה. ירי זה גרם למותו של יובל ז"ל. 

צה"ל משתתף בצערה של משפחת קסטלמן. הפרקליטות הצבאית תוסיף ללוות את המשפחה ולהעניק לה את מלוא הזכויות העומדות לה כדין.

