## Message 14078

דובר צה"ל:

צה״ל תקף מטרות טרור בביירות: הותקפו מפקדות צבאיות של חיזבאללה בדאחייה

מטוסי קרב של חיל האוויר, בהכוונת אגף המודיעין, תקפו לפני זמן קצר מספר מפקדות צבאיות של ארגון הטרור חיזבאללה במרחב הדאחייה שבביירות. 
התקיפות מהוות חלק נוסף בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל, וכחלק מהמאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בדאחייה. 

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית, וזו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי. טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באיזור.

