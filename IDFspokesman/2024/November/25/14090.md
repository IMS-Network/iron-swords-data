## Message 14090

דובר צה"ל:

צה״ל תקף פעם נוספת מטרות טרור בדאחייה שבביירות: הותקף באל בזוריה המשגר ממנו זוהו השיגורים לנהריה מוקדם יותר הבוקר

מטוסי קרב של חיל האוויר, בהכוונת אגף המודיעין, תקפו בשעות האחרונות מפקדה בשימוש יחידת טילי חוף-ים, מפקדה בשימוש יחידת הקשר ושתי מפקדות צבאיות נוספות של ארגון הטרור חיזבאללה במרחב הדאחייה בביירות.
התקיפות מהוות חלק נוסף בפעולת צה״ל לפגיעה ביכולות ארגון הטרור חזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת מפקדות, אתרי הייצור ומחסני אמצעי הלחימה שחיזבאללה הקים לאורך השנים בדאחייה.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית, וזו דוגמא נוספת לשימוש הציני של ארגון הטרור חיזבאללה באזרחי לבנון כמגן אנושי. טרם התקיפה ננקטו צעדים רבים על מנת לצמצם את הסיכוי לפגיעה באזרחים הכוללים איסוף מודיעין מוקדם, תצפית מדויקת ואזהרות מקדימות לפינוי האוכלוסייה באזור.

בנוסף, מטוסי קרב של חיל האוויר, בהכוונת פיקוד הצפון, תקף במהלך היום במרחב אל בזוריה את המשגר ממנו זוהו השיגורים לנהריה מוקדם יותר הבוקר.

![Video](14090/14090_media.mp4)
