## Message 14069

דובר צה"ל:

ברצועת עזה: צה״ל ושב״כ חיסלו את אחראי התמ״ס של גדוד מזרח ג׳באליה בחמאס ומחבל נוסף שפשט לשטח הארץ ולקח חלק בטבח ה-7 באוקטובר, בלבנון: צה״ל תקף משגרים מהם בוצעו שיגורים אתמול למרחבים המפרץ והשרון

כלי טיס של חיל האוויר תקפו במהלך סוף השבוע, בהכוונת חטיבת האש 215, אמ"ן ושב"כ, וחיסלו את המחבל אחמד עבד חלים אבו חוסין, אחראי התמ"ס של גדוד מזרח ג'באליה בארגון הטרור חמאס. המחבל היה אחראי על מתווי שיגור רקטות ופצמ"רים רבים לעבר עורף מדינת ישראל ולעבר כוחות צה"ל הפועלים ברצועת עזה.

בתקיפה זו חוסלו מספר מחבלים נוספים מארגון הטרור חמאס, בהם המחבל מחמד עבד אלרחמן מחמוד זקות, אשר פשט לשטח הארץ והשתתף בטבח הרצחני ב-7 באוקטובר.

בדרום לבנון, כוחות אוגדה 91 איתרו אמצעי לחימה רבים והשמידו מספר משגרים טעונים ומוכנים לשיגור שכוונו באופן ישיר ליישובי הגליל.

חיל האוויר תקף ביממה האחרונה עשרות מטרות טרור של חיזבאללה בעומק ובדרום לבנון, בהן מפקדות, מחסני אמצעי לחימה ומשגרים רבים של חיזבאללה, מחלקם בוצעו שיגורים אתמול (א') למרחב המפרץ ולאזור השרון.

![Video](14069/14069_media.mp4)
