## Message 14094

דובר צה״ל:

צה״ל ממשיך לתקוף מטרות טרור בביירות: הותקפו שתי מפקדות נוספות בשימוש המועצה המבצעת של חיזבאללה

בהמשך לתקיפת מפקדות הטרור ומרכזי השליטה של המועצה המבצעת מוקדם יותר היום, מטוסי קרב של חיל האוויר, בהכוונת אגף המודיעין, תקפו לפני זמן קצר שתי מפקדות בשימוש המועצה המבצעת של ארגון הטרור חיזבאללה. בנוסף הותקפו מספר מפקדות צבאיות נוספות של הארגון. 

תקיפה זו נועדה לפגוע ביכולות המועצה המבצעת להכווין, לתמוך ולסייע למחבלי חיזבאללה בפעילות טרור ובניסיונותיו של הארגון לשקם את יכולותיו הצבאיות.

התקיפות מהוות חלק נוסף בפעולות צה״ל לפגיעה במועצה המבצעת וביכולות ארגון הטרור חיזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת המפקדות, אתרי הייצור ומחסני אמצעי הלחימה שחיזבאללה הקים לאורך השנים בדאחייה.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית, וזו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי. טרם התקיפה ננקטו צעדים רבים על מנת לצמצם את הסיכוי לפגיעה באזרחים הכוללים איסוף מודיעין מוקדם, תצפית מדויקת ואזהרות מקדימות לפינוי האוכלוסייה באזור.

