## Message 14080

דובר צה"ל:

כוח צה״ל חיסל אמש (א׳) שני מחבלים שזרקו מטענים לעברו במהלך פעילות יזומה בכפר יעבד שבחטיבת מנשה. אין נפגעים לכוחותינו. 

בנוסף, כוחות צה"ל, שב"כ ומג"ב פעלו במהלך הלילה לסיכול פעילויות טרור ועצרו תשעה מבוקשים במספר מרחבים ברחבי פיקוד המרכז.

בפעילות במספר כפרים בחטיבת עציון, נעצרו ארבעה מבוקשים ואותרו שני נשקים. בבית עור א-תחתא ובדומא שבחטיבת בנימין, הכוחות עצרו שני מבוקשים והחרימו אקדח ומאות אלפי שקלים של כספי טרור. ברומאנה שבחטיבת מנשה ובעקבת ג׳אבר שבחטיבת הבקעה והעמקים נעצרו שלושה מבוקשים נוספים.

