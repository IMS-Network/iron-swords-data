## Message 14095

דובר צה"ל:

צה”ל תקף צירי מעבר ששימשו את חיזבאללה להעברת אמצעי לחימה מסוריה ללבנון

מטוסי קרב של חיל האוויר, בהכוונת אגף המודיעין, תקפו מוקדם יותר הערב צירי מעבר של המשטר הסורי בגבול סוריה-לבנון, אשר שימשו להעברת אמצעי לחימה לארגון הטרור חיזבאללה.

תקיפת הצירים מהווה נדבך נוסף בפעילות של צה”ל בשבועות האחרונים, שמטרתה פגיעה בצירי העברת אמל״ח של המשטר הסורי בגבול סוריה-לבנון. התקיפות ממוקדות בסיכול יכולותיה של יחידה 4400 של חיזבאללה – האחראית להעברת אמצעי לחימה המשמשים להוצאה לפועל של מתקפות טרור נגד העורף הישראלי וכוחות צה”ל.

צה”ל ימשיך לפעול בנחישות לסיכול התעצמות חיזבאללה באמצעי לחימה המאיימים על אזרחי מדינת ישראל.

חיזבאללה, בתמיכת המשטר הסורי, ממשיך לנצל תשתיות אזרחיות לצורך פעילות טרור. תקיפות אלו הן חלק ממאמץ מתמשך לשבש את יכולותיו המבצעיות של הארגון ולהבטיח את ביטחון ישראל.

