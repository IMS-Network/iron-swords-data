## Message 14102

דובר צה"ל:

צה"ל תקף שש מטרות טרור, בהן מבנים צבאיים בשימוש יחידת טילי חוף ים של חיזבאללה בדאחייה שבביירות: מתחילת השבוע הותקפו כ-30 מטרות בדאחייה

מטוסי קרב של חיל האוויר תקפו והשמידו לפני זמן קצר, בהכוונת אגף המודיעין, שש מטרות טרור של חיזבאללה ובהן מבנים צבאיים בשימוש יחידת טילי חוף ים, וכן מפקדות ותשתיות צבאיות נוספות בשימוש ארגון הטרור חיזבאללה. 
תקיפות אלו ממשיכות את התקיפות המשמעותיות שצה"ל ביצע במרחב הדאחייה במהלך הימים האחרונים נגד ארגון הטרור חיזבאללה.

מתחילת השבוע צה"ל תקף כ-30 מטרות טרור של חיזבאללה ברחבי הדאחייה שבביירות, בין המטרות שהותקפו: מפקדות של מטה המודיעין, מפקדות של יחידת טילי חוף-ים, מפקדות של יחידה 4400, מחסני אמצעי לחימה ומפקדות צבאיות נוספות.

התקיפות מהוות חלק נוסף בפגיעת צה"ל ביכולותיו של ארגון הטרור חיזבאללה להוציא לפועל מתווי טרור נגד העורף הישראלי, ומתבצעות כחלק מהמאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בלב העיר ביירות.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית, דוגמא נוספת לשימוש הציני של ארגון הטרור חיזבאללה באזרחי לבנון כמגן אנושי. 
קודם לתקיפה ננקטו צעדים רבים לצמצום הסיכוי לפגיעה באזרחים הכוללים איסוף מודיעין מוקדם, תצפית מדויקת ואזהרות מקדימות לפינוי האוכלוסייה באזור.

