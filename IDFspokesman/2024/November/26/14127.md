## Message 14127

דובר צה״ל:

כלי טיס של חיל האוויר תקף באופן ממוקד לפני זמן קצר, בהכוונה מודיעינית של אמ״ן, שב״כ ופיקוד הדרום, את המחבל מא׳מן אלג׳עברי, בכיר במערך הצליפה בחטיבת העיר עזה של ארגון הטרור חמאס, אשר פעל בחדר בתוך מבנה ששימש בעבר כבית הספר ׳אל-תאבעין׳.

המחבל אלג׳עברי פיקד והוציא לפועל מתווי טרור נגד כוחות צה״ל ברצועת עזה, ואיחסן בחדר בו פעל אמצעי לחימה רבים. בחודש אוגוסט האחרון צה״ל תקף את המבנה אשר משמש כמחסה פעיל, וחיסל בו יותר מ-30 מחבלים של ארגוני הטרור חמאס וגא״פ. 

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף.

ארגוני הטרור חמאס וגא״פ מפרים באופן שיטתי את הדין הבין לאומי, תוך ניצול אכזרי של מחסות פעילים, מבנים אזרחיים והאוכלוסייה האזרחית כמגן אנושי לפעולות טרור. 

צה״ל ימשיך לפעול בנחישות נגד ארגוני הטרור המשתמשים בבתי ספר ובמוסדות אזרחיים כמחסה.

