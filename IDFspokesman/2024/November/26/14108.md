## Message 14108

דובר צה"ל:

20 מטרות טרור ב-120 שניות: צה"ל תקף מטרות טרור בביירות, בין המטרות שהותקפו גם מטרות ניהול ואחסנת כספים של חיזבאללה

צה"ל השלים תקיפות של 20 יעדי טרור בביירות במהלך מהיר של 120 שניות באמצעות שמונה מטוסי קרב, ביניהן שבע מטרות ניהול ואחסנת כספים של חיזבאללה בהן מפקדות, מחסני כסף וסניפים של אגודת אלקרצ' אל-חסן אשר משמשים את ארגון הטרור חיזבאללה עבור איסוף ואחסנת כספי הטרור שלו אשר משמשים אותו להתעצמות צבאית. תקיפה זו מגיעה בהמשך לתקיפות צה"ל שבוצעו לפני מספר שבועות נגד המערך הכלכלי של ארגון הטרור חיזבאללה אשר פוגעים בצורה משמעותית ביכולותיו הצבאיות של הארגון.

יצויין כי שר הביטחון הכריז לפני מספר ימים על סנקציות כלכליות על 24 מפקידי כסף גדולים של האגודה, בגין מעורבותם במימון טרור. כל מי שבוחר להפקיד את כספו באגודה חושף את עצמו לסנקציות בין-לאומיות חמורות.

בנוסף, מטוסי קרב של חיל האוויר תקפו בדאחייה שבביירות, בהכוונת אגף המודיעין 13 מטרות של חיזבאללה. בין המטרות שהותקפו: מרכז של היחידה האווירית, מפקדת מודיעין, מפקדות, מחסני אמצעי לחימה, חדר מבצעים, מחסן ארטילריה ומבנים צבאיים.

![Video](https://data.iron-swords.co.il/2024/November/26/14108/14108_media.mp4)
