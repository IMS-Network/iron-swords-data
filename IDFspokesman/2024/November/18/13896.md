## Message 13896

דובר צה״ל: 

צה״ל ערך כנס ייעודי למתגייסי שלב ב׳ לחטיבת ״חשמונאים״

כנס ייעודי למתגייסים לכוחות המילואים של החטיבה החרדית, חטיבת "חשמונאים", נערך אתמול (א׳) במחנה גלילות בראשות אלוף פיקוד ההכשרות והאימונים, אלוף דוד זיני, מקים החטיבה, אלוף-משנה אבינועם אמונה, רבנים, בנות הזוג של המתגייסים ומוזמנים נוספים.

צה״ל מקים פלוגות מילואים אשר יורכבו מבוגרי תוכנית שלב ב׳, אשר יעברו הכשרת רובאי 07 במשך כחצי שנה ובסופה יוצבו כלוחמי מילואים בחטיבת "חשמונאים".

בכנס השתתפו מעל 200 מיועדים לגיוס, להם הודגש כי חטיבת "חשמונאים" תהווה מסגרת בעל אופי חרדי, בה המשרת החרדי יקבל את כלל התנאים הנדרשים על מנת לשמור על אורח חייו. 
כמו כן, במהלך הכנס המיועדים לגיוס עברו בין תחנות שונות, ביניהן רפואה, שלישות, זכויות שכר ומעטפת למשפחה בכדי לסייע להם להבין בכל הנוגע לזכויותיהם.

![Video](https://data.iron-swords.co.il/2024/November/18/https://data.iron-swords.co.il/2024/November/18/13896/13896_media.mp4)
