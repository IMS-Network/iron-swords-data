## Message 13382

דובר צה"ל:

צה״ל ממשיך לפגוע במחבלי חיזבאללה וחמאס: במרחב אל-חיאם בלבנון חוסלו שני מחבלים מרכזיים של ארגון הטרור חיזבאללה; ברצועת עזה חוסל מחבל נח׳בה שפשט לקיבוץ ניר עוז ב-7 באוקטובר

כוחות אוגדה 91 יחד עם כלי טיס של חיל האוויר תקפו וחיסלו את המחבל פארוק אמין אלעשי, מפקד מתחם אל-חיאם של ארגון הטרור חיזבאללה. 
אלעשי היה אחראי על הוצאה לפועל של מתווי ירי תמ"ס ונ"ט רבים לעבר יישובי אצבע הגליל, ומטולה בפרט. 
כמו כן, חוסל בהכוונת האוגדה המחבל יוסף אחמד נון מפקד פלגה בכוח רדואן במרחב אל-חיאם, שעסק בהוצאת מתווי ירי תמ״ס ונ״ט אל עבר יישובי הגליל ואל עבר הכוחות המתמרנים במרחב.

אוגדה 36 ממשיכה בפעילות בדרום לבנון, בתקיפות מהאוויר ובקרבות פנים אל פנים חוסלו פעילי רדואן ופעילים נוספים של ארגון הטרור חיזבאללה. כמו כן, הכוחות איתרו אמצעי לחימה רבים של הארגון.

![Video](https://data.iron-swords.co.il/2024/November/03/https://data.iron-swords.co.il/2024/November/03/13382/13382_media.mp4)
