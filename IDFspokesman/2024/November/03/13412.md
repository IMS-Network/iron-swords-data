## Message 13412

דובר צה"ל:

במרחק מאות מטרים בודדים מבית החולים ׳כמאל עדואן': מטען של ארגוני הטרור התפוצץ בסמוך לשיירה הומניטרית לפינוי חולים והוביל לפגיעה בבית החולים ובשישה ילדים ששהו בו 

כחלק ממאמצי הסיוע ההומניטרי והמענה הרפואי ההולם לתושבי צפון רצועת עזה, צה"ל, באמצעות מתפ״ש, מאפשר ומקל על פינוי בתי חולים בצפון רצועת עזה. 

במהלך פינוי שתואם עם מתפ״ש, הועברה הערב (א׳) שיירה להעברת חולים ומלווים מבתי החולים 'כמאל עדואן' 'ואלעוודה', לבתי חולים אחרים בצפון הרצועה. בנוסף, במסגרת השיירה, הועבר לבתי החולים סיוע הומניטרי הכולל מזון, מים, דלקים וציוד רפואי לשמירה ותפעול המערכים החיוניים של בתי החולים. 

בעת מעבר השיירה בסמוך לבית החולים 'כמאל עדואן', התקבל דיווח מטעם ארגון הבריאות העולמי (WHO) על פיצוץ בסמוך לשיירה במרחק מאות מטרים בודדים מבית החולים. הפיצוץ הוביל לפגיעת רסיסים בחצר ובגג בית החולים וברכבי השיירה שחנתה בסמוך אליו, אין נפגעים מאנשי השיירה. 

בעקבות האירוע, קציני מפקדת התיאום והקישור לעזה במתפ״ש יצרו קשר עם ראש ארגון הבריאות העולמי (WHO) והבהירו כי מדובר במטען של ארגוני הטרור, המבצעים באופן שיטתי ניצול ציני במוסדות אזרחיים, ובבתי חולים בפרט, לקידום מטרות טרור ולצד פגיעה בארגונים הבינלאומיים ובבלתי מעורבים. 

בנוסף, לאחר בדיקה של קציני מת״ק עזה מול גורמי בית החולים, עולה כי נפצעו שישה ילדים השוהים בו, לצד פגיעה בגג וחצר בית החולים.

צה״ל, באמצעות המתפ״ש, ימשיך לפעול בהתאם לדין הבינלאומי, להעברת סיוע הומניטרי לרצועת עזה, בפרט בתחום הרפואה.

