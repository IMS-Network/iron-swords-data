## Message 14000

דובר צה"ל:

תקיפה רביעית היום בדאחייה שבביירות: צה״ל תקף מחסן אמצעי לחימה, מפקדה ותשתית טרור של חיזבאללה

מטוסי קרב של חיל האוויר בהכוונת אגף המודיעין השלימו סדרת תקיפות נוספת נגד מטרות טרור במרחב הדאחייה שבביירות, בהן מחסן אמצעי לחימה, מפקדה ותשתית טרור של ארגון הטרור חיזבאללה.

התקיפות כוונו נגד תשתיות הטרור של הארגון, והן חלק ממאמץ השמדת אתרי הייצור ומחסני אמצעי הלחימה שחיזבאללה הקים לאורך השנים בלב העיר ביירות.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באזור.

