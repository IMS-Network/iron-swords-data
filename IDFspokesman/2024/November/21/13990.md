## Message 13990

דובר צה"ל:

צה״ל השלים תקיפות בדאחייה שבביירות: הותקפו מפקדות טרור ותשתיות צבאיות של ארגון הטרור חיזבאללה בביירות

מטוסי קרב של חיל האוויר, בהכוונת אגף המודיעין השלימו במהלך הלילה מספר תקיפות נגד מטרות טרור במרחב הדאחייה שבביירות, במסגרתן הותקפו מפקדות טרור ותשתיות צבאיות נוספות ששימשו את ארגון הטרור חיזבאללה.

התקיפות מהוות חלק נוסף בפעולת צה״ל לפגיעה במעוז הטרור של חיזבאללה בדאחייה, ממנו ארגון הטרור מתכנן ומוציא לפועל מתווי טרור נגד אזרחי מדינת ישראל.  

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באזור.

