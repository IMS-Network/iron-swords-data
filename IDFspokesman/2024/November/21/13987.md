## Message 13987

הודעה משותפת לדובר צה"ל ודוברות שב"כ: 

במבצע של 48 שעות לסיכול טרור במרחב ג׳נין: תשעה מחבלים חוסלו מהקרקע ומהאוויר, הושמדו עשרות מטענים ונעצרו מבוקשים

כוחות צה״ל, שב״כ ומג״ב פעלו ביומיים האחרונים לסיכול טרור במרחב ג׳נין, כחלק מרצף מבצעים לסיכול טרור בצפון השומרון. 

במהלך המבצע, כלי טיס של חיל האוויר בהכוונת שב״כ, תקף וחיסל שלושה מחבלים חמושים שפעלו במרחב.
חלק מהמחבלים שחוסלו היו מעורבים בתקופה האחרונה בפיגועי ירי לעבר עמדות צבאיות ויישובים ישראליים.
לאחר תקיפת המחבלים נצפו פיצוצי משנה המעידים על הימצאות אמצעי לחימה במרחב.

בנוסף, לוחמי יחידת דובדבן במילואים, סיירת חרוב, מסתערבי ולוחמי מג״ב, בהכוונת שב״כ, חיסלו בחילופי אש שישה מחבלים חמושים, בהם מחבלים שעסקו בפיגועי ירי ומטענים בתקופה האחרונה לעבר כוחות צה״ל. 

במהלך המבצע, הושמדו ארבע מעבדות מטענים ועשרות מטענים שהוטמנו מתחת לצירים במטרה לפגוע בכוחותינו. 

הכוחות איתרו עשרה כלי נשק ועצרו מספר מבוקשים החשודים בפעילות טרור. 

המבוקשים שנעצרו ואמצעי הלחימה שהוחרמו הועברו להמשך חקירת שב״כ, אין נפגעים לכוחותינו.

![Video](13987/13987_media.mp4)
