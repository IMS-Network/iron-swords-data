## Message 13997

דובר צה"ל:

תקיפה שנייה בתוך מספר שעות בדאחייה שבביירות: צה״ל תקף מפקדות טרור ותשתיות צבאיות של חיזבאללה

מטוסי קרב של חיל האוויר, בהכוונת אגף המודיעין תקפו במרחב הדאחייה שבביירות מפקדות טרור ותשתיות צבאיות נוספות של ארגון הטרור חיזבאללה.

התקיפות נגד תשתיות ארגון הטרור חיזבאללה בדאחייה, מהוות חלק נוסף בפגיעת צה״ל ביכולות הארגון להוציא לפועל מתווי טרור נגד כוחות צה״ל ואזרחי מדינת ישראל. התקיפות הן חלק ממאמץ השמדת אתרי הייצור ומחסני אמצעי הלחימה שחיזבאללה הקים לאורך השנים בלב העיר ביירות.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באזור.

![Video](13997/13997_media.mp4)
