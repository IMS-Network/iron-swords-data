## Message 13937

דובר צה״ל:

צה"ל חיסל את מפקד מערך הרקטות לטווח בינוני של ארגון הטרור חיזבאללה

מטוסי קרב של חיל האוויר תקפו אתמול (ב') בג'וז שבדרום לבנון, בהכוונה של אגף המודיעין ופיקוד הצפון, וחיסלו את המחבל עלי תופיק דויכ, מפקד מערך הרקטות לטווח בינוני של ארגון הטרור חיזבאללה.

דויכ פיקד על מערך הרקטות לטווח הבינוני החל מחודש ספטמבר 2024, לאחר שהחליף את מפקד המערך הקודם שחוסל, והיה אחראי על יותר מ-300 שיגורים לעבר שטח מדינת ישראל, לרבות לאזור חיפה ולמרכז הארץ. 

בחודשים האחרונים, צה"ל תקף עשרות תשתיות טרור של מערך הרקטות לטווח בינוני של חיזבאללה, בהן משגרים שכוונו לעורף מדינת ישראל, מחסני אמצעי לחימה ותשתיות טרור נוספות.

חיסולים אלו מהווים חלק ממאמץ צה״ל לפגיעה במערך הרקטי של חיזבאללה וביכולות הירי הרקטי של ארגון הטרור.

