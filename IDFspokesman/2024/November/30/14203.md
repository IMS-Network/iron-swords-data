## Message 14203

דובר צה"ל:

צה״ל תקף בסוריה תשתיות צבאיות הסמוכות למעברי גבול בין סוריה ללבנון ששימשו את ארגון הטרור חיזבאללה באופן פעיל להעברת אמצעי לחימה

מטוסי קרב של חיל האוויר תקפו מוקדם יותר היום, בהכוונת אגף המודיעין, תשתיות צבאיות הסמוכות למעברי גבול בין סוריה ללבנון, ששימשו באופן פעיל את ארגון הטרור חיזבאללה להעברת אמצעי לחימה מסוריה ללבנון.

תקיפה זו בוצעה בעקבות זיהוי של העברת אמצעי לחימה לחיזבאללה מסוריה ללבנון, גם לאחר הסכם הפסקת האש, ומהווה איום על מדינת ישראל, תוך הפרת הבנות הסכם הפסקת האש. 

ארגון הטרור חיזבאללה, בתמיכת המשטר הסורי, משתמש בתשתיות אזרחיות לביצוע פעולות טרור ולהעברת אמצעי לחימה, המיועדים לשימוש נגד אזרחי מדינת ישראל. 

צה״ל ימשיך לפעול על מנת להסיר כל איום על מדינת ישראל שמפר את הבנות הסכם הפסקת האש.

