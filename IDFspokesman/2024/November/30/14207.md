## Message 14207

דובר צה"ל: 

צה״ל פעל במהלך היום נגד פעולות בלבנון שהיוו איום על מדינת ישראל תוך הפרת הבנות הפסקת האש

צה"ל פעל במהלך היום בעקבות מספר פעולות בלבנון שהיוו איום על מדינת ישראל, תוך הפרת הבנות הסכם הפסקת האש.

במסגרת פעולות אלו, זוהתה מוקדם יותר היום (ש') הגעה של חמושים למרחב דרום לבנון. החמושים העמיסו על רכב כלי נשק מסוג RPG, ארגזי תחמושת וציוד צבאי נוסף. זמן קצר לאחר מכן, כלי טיס, בהכוונת חטיבה 300, תקף את הרכב.

בנוסף, זוהתה הגעת מחבלים למבנים מופללים של ארגון הטרור חיזבאללה בדרום לבנון. כוחות צה״ל, בהכוונת חטיבת הצנחנים, תקפו את המחבלים. 
כוח שהגיע למקום איתר על המחבלים אמצעי לחימה ובהם רימונים ואקדח.

לפני זמן קצר זוהתה פעילות טרור במתקן של ארגון הטרור חיזבאללה במרחב צידון ובו משגרי רקטות של הארגון. מטוסי קרב תקפו את המשגרים.

באירוע נוסף, כלי טיס של חיל האוויר תקף בעומק לבנון, בהכוונת אגף המודיעין, כלי צבאי שפעל במרחב תשתית לייצור טילים של חיזבאללה.

צה״ל פרוס במרחב דרום לבנון, פועל נגד כל איום על מדינת ישראל ויאכוף כל הפרה של הבנות הסכם הפסקת האש.

![Video](14207/14207_media.mp4)
