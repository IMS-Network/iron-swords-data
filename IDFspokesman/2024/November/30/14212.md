## Message 14212

דובר צה״ל:

צה"ל תקף אתר שיגור חמוש שכוון לעבר דרום הארץ במרחב ההומניטרי בדיר אל בלח

כלי טיס של חיל האוויר, בהכוונה מודיעינית של אמ"ן ופיקוד הדרום, תקפו והשמידו מוקדם יותר היום (ש׳) אתר שיגור חמוש ומוכן לשיגור במרחב ההומניטרי דיר אל בלח, שכוון לעבר דרום הארץ.

לאחר התקיפה נצפתה יציאת רקטות מאתר השיגור שהותקף, שלא חצו לשטח הארץ.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף.

ארגוני הטרור ברצועה מפרים באופן שיטתי את הדין הבין לאומי, תוך ניצול ציני של המרחב ההומניטרי והאוכלוסייה כמגן אנושי לפעולות טרור. 

צה"ל ימשיך לפעול בעוצמה ובנחישות כנגד כל ארגוני הטרור המשתמשים במרחב ההומניטרי כמחסה.

![Video](14212/14212_media.mp4)
