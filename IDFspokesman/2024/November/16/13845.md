## Message 13845

דובר צה״ל: 

צה״ל השלים גל תקיפות שני היום בדאחייה: הותקפו מחסן אמצעי לחימה, מפקדה ותשתיות טרור של ארגון הטרור חיזבאללה בביירות

בהכוונת אגף המודיעין, מטוסי קרב של חיל האוויר השלימו לפני זמן קצר סדרת תקיפות נוספות במרחב הדאחייה שבביירות במסגרתה הותקפו מחסן אמצעי לחימה, מפקדה ותשתיות טרור שהיו בשימוש של ארגון הטרור חיזבאללה.

כלל המטרות שהותקפו מוקמו על ידי חיזבאללה במכוון בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה באזרחי לבנון כמגן אנושי.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים איסוף מודיעין מקדים, תצפית מדויקת ואזהרות מקדימות לפינוי האוכלוסייה באזור.

![Video](13845/13845_media.mp4)
