## Message 13836

דובר צה"ל:

מהקרקע והאוויר, בלבנון ובעזה: יותר מ-160 מטרות טרור הותקפו מהאוויר ביממה האחרונה, כוחות צה״ל ממשיכים לחסל מחבלים ולהשמיד תשתיות טרור בשתי זירות במקביל

כוחות מאוגדות 36 ו-91 ממשיכים בלחימה בדרום לבנון. ביממה האחרונה, הכוחות איתרו והשמידו מחסני אמצעי לחימה, פירים ותשתיות טרור וחיסלו מספר מחבלים בהיתקלויות ובהכוונות כלי טיס של חיל האוויר.

בהכוונת חטיבת האש 282, כלי טיס של חיל האוויר תקף מתחם צבאי בו היו מספר משגרים אשר ירו רקטות רבות לעבר הגליל המערבי במהלך השבוע האחרון.

ברצועת עזה, כוחות מאוגדה 162 ממשיכים לפעול במרחב ג'אבליה ובית לאהיא ולוחמי צוות הקרב של חטיבת הנח״ל ממשיכים להילחם במרחב רפיח בפיקוד אוגדת עזה (143). במהלך היממה האחרונה, הכוחות חיסלו מחבלים רבים, השמידו תשתיות טרור ואיתרו אמצעי לחימה רבים ומטענים.

בנוסף, חיל האוויר תקף יותר מ-160 מטרות טרור של ארגוני הטרור חיזבאללה וחמאס בלבנון וברצועת עזה. בין המטרות שהותקפו, כ-20 משגרים, מבנים צבאיים, מחסני אמצעי לחימה, מפקדות טרור, מחבלים ותשתיות צבאיות.

![Video](https://data.iron-swords.co.il/2024/November/16/13836/13836_media.mp4)
