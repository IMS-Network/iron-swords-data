## Message 13354

דובר צה"ל:

צה"ל חיסל במרחב צור את מפקד גזרת החוף של חיזבאללה ואת מפקד מערך הארטילריה בגזרה שהיה אחראי על הירי לעבר הקריות שלשום (ה')

צה"ל תקף וחיסל אתמול (ו'), במרחב צור את המחבל מעין מוסא עז אל דין, מפקד גזרת החוף של חיזבאללה ואת המחבל חסן מאג'ד ד'יאב, מפקד מערך הארטילריה של גזרת החוף בארגון, אשר היה אחראי על הירי לקריות שלשום (ה'). השניים קידמו וביצעו מתווי טרור רבים לעבר העורף הישראלי ולעבר כוחות צה"ל ואחראים בין היתר על יותר מ-400 שיגורים שבוצעו לעבר שטח מדינת ישראל במהלך החודש האחרון.

במהלך היממה האחרונה, חיל האוויר תקף יותר מ-120 מטרות טרור של ארגוני הטרור חיזבאללה וחמאס.
בלבנון, הותקפו עמדות נ"ט, מחבלים, מבנים צבאים, מחסני אמל"ח ומפקדות צבאיות של חיזבאללה בעומק ובדרום לבנון.

כוחות אוגדה 91 ממשיכים בפעילות בדרום לבנון, הכוחות פושטים על מבנים צבאיים של ארגון הטרור חיזבאללה ומחרימים אמצעי לחימה רבים. תצפיתניות ולוחמי איסוף זיהו במהלך הפעילות מספר חוליות מחבלים שפעלו במבנים צבאיים במרחב. בשיתוף פעולה עם חיל האוויר, כלי טיס תקף וחיסל את המחבלים.

![Video](https://data.iron-swords.co.il/2024/November/02/13354/13354_media.mp4)
