## Message 13784

דובר צה״ל:

תיעודים ראשונים מהלחימה ביעדים החדשים של לוחמי עוצבת הקומנדו: הוחרם משגר רקטות בעל 32 קני שיגור - הלחימה במרחב נמשכת

לוחמי עוצבת הקומנדו ובהם לוחמי יחידת אגוז, מגלן ודובדבן, פועלים קרקעית במספר יעדים חדשים בדרום לבנון בפיקוד אוגדה 91.

הכוחות פועלים בתוואי שטח סבוך והררי במתחמי לחימה, חלקם בלב כפרים, אשר מהם כיוון ארגון הטרור חיזבאללה מתווי ירי רבים לעבר ישובי הצפון תוך חיסול מחבלים מהקרקע ומהאוויר. 

באחת הסריקות איתרו לוחמי הקומנדו עמדת שהייה של מחבלי חיזבאללה, משגר רקטות בעל 32 קני שיגור אשר כוון לירי לעבר הארץ. בנוסף אותרו נשקים ואמצעי לחימה רבים.
כלל הממצאים שאותרו הושמדו והוחרמו.

תמונות של משגר הרקטות שאותר והוחרם על-ידי לוחמי אגוז: https://IDFANC.activetrail.biz/ANC475944

מפקד אוגדה 91, תת-אלוף שי קלפר ומפקדי עוצבת הקומנדו בדרום לבנון: https://IDFANC.activetrail.biz/ANC794536

תמונות מפעילות כוחות עוצבת הקומנדו בדרום לבנון: https://IDFANC.activetrail.biz/ANC4375754

![Video](13784/13784_media.mp4)
