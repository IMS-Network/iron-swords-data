## Message 13788

דובר צה"ל:

צה״ל תקף מבנים צבאיים ומפקדות של ארגון הטרור הג׳יהאד האיסלאמי בסוריה

מוקדם יותר היום, מטוסי קרב של חיל האוויר, בהכוונת פיקוד הצפון תקפו מספר מבנים צבאיים ומפקדות של ארגון הטרור הג׳יהאד האיסלאמי בסוריה. 
תקיפה זו מהווה פגיעה משמעותית במפקדת הארגון ופעיליה. ארגון הטרור הג׳יהאד האיסלאמי, בהובלת מנהיגיו היושבים מחוץ לרצועת עזה, ביצע לצד חמאס את המתקפה הרצחנית בשבעה באוקטובר, ומוציא לפועל פעולות טרור נגד מדינת ישראל מאז.

בלחימה הנוכחית בדרום לבנון, הארגון מסייע לחיזבאללה, במטרה לפגוע במדינת ישראל. כל זאת בהכוונה איראנית מובהקת, כשהארגון מהווה שלוחה נוספת של איראן במזרח התיכון, ויושב בסוריה בחסות המשטר הסורי.

צה״ל ימשיך לפעול למול ארגון הטרור הג׳יהאד האיסלאמי בכל מקום בו יידרש לעשות זאת.

![Video](https://data.iron-swords.co.il/2024/November/14/https://data.iron-swords.co.il/2024/November/14/13788/13788_media.mp4)
