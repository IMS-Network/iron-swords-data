## Message 13775

דובר צה״ל: 

פעילות צה״ל בדרום לבנון במהלך השבוע האחרון: הותקפו יותר מ-140 משגרים וחוסלו כ-200 מחבלי חיזבאללה שהיוו איום על העורף הישראלי ועל כוחות צה״ל הפועלים במרחב

מטוסי קרב של חיל האוויר, בהכוונת פיקוד הצפון, תקפו והשמידו במהלך השבוע האחרון יותר מ-140 משגרים של ארגון הטרור חיזבאללה בדרום לבנון בסגירות מעגל מהירות. משגרים אלו היוו איום מיידי על העורף הישראלי ועל כוחות צה"ל אשר פועלים בדרום לבנון. בין המשגרים שהותקפו, משגר ממנו זוהו שיגורים לגליל המערבי אמש (ד') ומשגרים מהם זוהו שיגורים למרכז הארץ אתמול (ד') ושלשום (ג').

מטוסי קרב של חיל האוויר, בהכוונת פיקוד הצפון, תקפו וחיסלו שלשום (ג') אחראי מבצעים גדודי ואחראי נ"ט גדודי בכוח רדואן של ארגון הטרור חיזבאללה בגזרת החוף, יחד איתם חוסל גם מפקד פלוגה בכוח רדואן. במהלך השבוע האחרון, צה"ל חיסל כ-200 מחבלי חיזבאללה בדרום לבנון בתקיפות מהאוויר ובפעילות הקרקעית.

תקיפות וחיסולים אלו מהווים פגיעה נוספת ביכולות ארגון הטרור חיזבאללה לקדם ולבצע פעולות טרור מדרום לבנון נגד העורף הישראלי בגבול הצפון. 
צה"ל ממשיך לפעול לסיכול איומים המכוונים נגד מדינת ישראל.

![Video](https://data.iron-swords.co.il/2024/November/14/https://data.iron-swords.co.il/2024/November/14/13775/13775_media.mp4)
