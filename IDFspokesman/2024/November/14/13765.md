## Message 13765

דובר צה״ל:

כוחות צה"ל ממשיכים בלחימה ברצועת עזה ובדרום לבנון: משגרים ואמצעי לחימה אותרו והושמדו, עשרות מחבלים חוסלו מהאוויר ומהקרקע

כוחות צה"ל ממשיכים לפעול בדרום לבנון. 
לוחמי צוות הקרב של חטיבה 226, בפיקוד אוגדה 146, החלו לפעול במרחב נגד ארגון הטרור חיזבאללה. 
הכוחות תקפו בארטילריה ומהאוויר מחסני אמצעי לחימה ומבנים צבאיים נוספים של חיזבאללה.

בפעילות כוחות אוגדה 91 ביממה האחרונה בדרום לבנון, לוחמי עוצבת הקומנדו וצוות הקרב של חטיבה 769 איתרו והשמידו משגרי רקטות, משגרי נ"ט, מבנים צבאיים ומספר מצבורי מטענים.
כוחות האוגדה הכווינו תקיפות רבות בהם הושמדו מפקדות ומחסני אמצעי לחימה וחוסלו מחבלי חיזבאללה.

במהלך פעילות כוחות אוגדה 36 ביממה האחרונה בדרום לבנון, לוחמי צוותי הקרב של חטיבות גולני ו-188 איתרו תשתיות תת קרקעיות, פצצות מרגמה ומשגרים רבים שכוונו לעבר עורף מדינת ישראל.

![Video](https://data.iron-swords.co.il/2024/November/14/https://data.iron-swords.co.il/2024/November/14/13765/13765_media.mp4)
