## Message 13781

דובר צה"ל:

צה״ל השלים גל תקיפות נוסף בדאחייה: במהלך הלילה והבוקר הותקפו מחסני אמצעי לחימה, מפקדות טרור צבאיות ותשתיות טרור נוספות של חיזבאללה בביירות

מטוסי קרב של חיל האוויר, בהכוונת אגף המודיעין, השלימו לפני זמן קצר סדרת תקיפות נוספת במרחב הדאחייה שבביירות בה הותקפו מחסני אמצעי לחימה, מפקדות צבאיות ותשתיות נוספות שהיו בשימוש ארגון הטרור חיזבאללה. 

במהלך שתי היממות האחרונות, בוצעו מספר גלי תקיפה במרחב הדאחייה שבביירות, בהם הותקפו יותר מ-30 מטרות טרור.
התקיפות מהוות חלק נוסף בפעולת צה״ל לפגיעה ביכולות ארגון הטרור חיזבאללה להוציא לפועל מתווי טרור שונים נגד מדינת ישראל, ובמסגרת המאמץ להשמדת אתרי הייצור ומחסני אמצעי הלחימה שחיזבאללה הקים לאורך השנים בדאחייה.  

כלל המטרות שהותקפו מוקמו על ידי חיזבאללה בלב האוכלוסייה האזרחית. זו דוגמה נוספת לשימוש הציני של ארגון הטרור חיזבאללה של אזרחי לבנון כמגן אנושי. 

טרם התקיפה, ננקטו צעדים רבים כדי לצמצם את הסיכוי לפגיעה באזרחים, הכוללים איסוף מודיעין מקדים, חוזי מדוייק ואזהרות מקדימות לפינוי האוכלוסייה באיזור.

![Video](https://data.iron-swords.co.il/2024/November/14/https://data.iron-swords.co.il/2024/November/14/13781/13781_media.mp4)
