## Message 13630

דובר צה״ל:

צה״ל מפרסם: סרטונים המוכיחים התעללות קשה שמבצע ארגון הטרור חמאס באזרחים בעזה

במהלך התמרון הקרקעי ברצועת עזה איתרו כוחות צה״ל ושב״כ סרטונים המוכיחים התעללות קשה שמבצע ארגון הטרור חמאס באוכלוסייה האזרחית ברצועה.

החומרים שאותרו חושפים את שיטת חמאס לחקירת אזרחים באופן אכזרי, תוך פגיעה בזכויות אדם ודיכוי שיטתי של תושבים החשודים בהתנגדות לשלטון הארגון.

הסרטונים, שהופקדו בידי גורמים בשירות הביטחון של חמאס, מתעדים את פעילותו של מוצב 17 ברצועת עזה, בו מתבצעות חקירות אכזריות באזרחים אשר נחשדים כמתנגדי חמאס. 

החומרים חושפים את שיטת שלטונו של ארגון הטרור חמאס ברצועת עזה המשליט טרור ופוגע בחופש הביטוי של אזרחיו אשר חשופים לפגיעות מצד ארגון הטרור. 

כוחות צה״ל ושב״כ ממשיכים בפעילות ברצועת עזה לאיתור והשמדת תשתיות הטרור. 

מצורף תיעוד מחקירות בשיטות אכזריות של אזרחים עזתים אשר ביצע ארגון הטרור חמאס, מהשנים 2020-2018 לערך, כפי שאותרו ברצועת עזה במהלך הלחימה: https://bit.ly/4fIaVsf

