## Message 14674

דובר צה"ל: 

מטוסי קרב של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב״כ ופיקוד הדרום, מחבלים המשוייכים למערך ההגנה האווירית של שג׳עאיה בארגון הטרור חמאס. 
המחבלים פעלו במתחם פיקוד ושליטה שהוקם במבנה ששימש בעבר כבית החולים אל-וופא במרחב העיר עזה, ואינו משמש כבית חולים פעיל.

המתחם שימש את המחבלים לתכנון והוצאה לפועל של מתווי טרור נגד כוחות צה״ל בטווח הזמן המיידי. 

טרם התקיפה ננקטו צעדים רבים כדי לצמצם את הסיכוי לפגיעה באזרחים ובמתקנים אזרחיים, לרבות שימוש בחימוש מדויק, חוזי מהאוויר ומידע מודיעיני נוסף. 

זוהי דוגמה נוספת להפרה השיטתית של הדין הבין לאומי על ידי ארגון הטרור חמאס, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. 
צה״ל ימשיך לפעול בעוצמה ובנחישות נגד ארגוני הטרור המשתמשים במוסדות אזרחיים כמחסה.

