## Message 14498

דובר צה"ל:

צה״ל תקף מטרות טרור של שלטון הטרור החות׳י בתימן

בתום אישור תוכניות תקיפה על ידי שר הביטחון ישראל כ״ץ, מטוסי קרב של חיל האוויר, בהכוונת אגף המודיעין וחיל הים, תקפו לפני זמן קצר מטרות צבאיות של שלטון הטרור החות׳י ברצועת החוף המערבית ובעומק תימן. שלטון הטרור החות׳י ביצע תקיפות חוזרות ונישנות לעבר מדינת ישראל במסגרתן שוגרו כלי טיס בלתי מאוישים וטילי קרקע-קרקע לעבר שטח המדינה, אשר רובם יורטו בהצלחה. 
המטרות שהותקפו משמשות את הכוחות החות׳ים לפעולותיהם הצבאיות. 
תקיפת מטרות אלו פוגעת בשלטון הטרור בכך שהיא מונעת ניצול של התשתיות לצרכים צבאיים וצרכי טרור, ולרבות העברת אמצעי לחימה איראניים לאזור. 
שלטון הטרור החות׳י פועל בשנה האחרונה בהכוונה ובמימון איראני ובשיתוף פעולה עם המיליציות העיראקיות על מנת לפגוע בישראל, לערער את הסדר האיזורי ולשבש את חופש השיט העולמי.
צה״ל נחוש להמשיך לפעול ולפגוע בכל מי שמהווה איום על אזרחי מדינת ישראל, בכל מרחק בו יידרש.

