## Message 14441

דובר צה״ל: 

כלי טיס של חיל האוויר תקף לפני זמן קצר, באופן ממוקד, ובהכוונה מודיעינית של אמ״ן, שב״כ ופיקוד הדרום, חוליית מחבלים אשר תכננה והייתה בדרכה להוציא לפועל מתווי טרור נגד כוחותינו ברצועה ולעבר שטח ישראל בטווח הזמן המיידי. המחבלים שהו במבנה ששימש בעבר כבית ספר ״יאפה לבנים״ במרחב העיר עזה. 

טרם התקיפה ננקטו צעדים רבים בכדי לצמצם את הסיכוי לפגיעה בבלתי מעורבים. 

ארגוני הטרור ברצועה מפרים באופן שיטתי את הדין הבין לאומי ופועלים מתוך מחסות אזרחיים תוך ניצול אכזרי של מוסדות אזרחיים והאוכלוסייה כמגן אנושי לפעולות וצרכי טרור.

