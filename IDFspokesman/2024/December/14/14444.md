## Message 14444

הודעה משותפת לדובר צה״ל ודוברות שב״כ: 

כלי טיס של חיל האוויר תקף וחיסל לפני זמן קצר, בהכוונה מודיעינית של אמ״ן, שב"כ ופיקוד הדרום את המחבל עמאד ג׳רו, פעיל בזרוע הצבאית של ארגון הטרור חמאס. המחבל פעל במבנה ששימש את מחבלי החמאס לתכנון והוצאה לפועל של פעולות טרור נגד כוחות צה״ל ומדינת ישראל במרחב ההומניטרי באזור.

המחבל ג׳רו לקח חלק פעיל בתפעול שלטון חמאס במרחב דיר אל באלח, ניהל קשר רציף עם גורמי הזרוע הצבאית וסיפק עבורם סיוע ללחימה אל מול כוחות צה״ל.
בנוסף, היה אחראי על התפקוד המדיני של חמאס במחנות המרכז ובכך על משרדי השלטון השונים.
המחבל שימש בכובע כפול כיושב ראש ועדת החירום הממשלתית במחנות המרכז וכן כראש עיירית דיר אל באלח. 

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול של אזרחים ומתקנים הומניטריים כמגן אנושי למימוש פעולות טרור.

