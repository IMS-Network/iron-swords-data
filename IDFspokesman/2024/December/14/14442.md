## Message 14442

דובר צה״ל:

הירי מרצועת עזה אתמול (ו׳): המשגרים מוקמו עשרות מטרים ממחסנים פעילים של ארגוני סיוע בינלאומיים, צה״ל תקף מחבלים ומטרות טרור בסמוך למרחב ממנו זוהו השיגורים

מטוסי קרב של חיל האוויר, בהכוונת פיקוד הדרום, תקפו במהלך הלילה מספר מחסני אמצעי לחימה ומחבלים שפעלו בסמוך למרחב ממנו זוהו שני השיגורים שחצו אמש מרצועת עזה לעבר עוטף עזה ומערב לכיש. 

המשגרים מהם זוהו השיגורים מוקמו כ-50 מטרים ממחסנים פעילים של ארגוני הסיוע הבינלאומיים ברצועה. 

טרם התקיפות ננקטו צעדים רבים על מנת לצמצם את הסיכוי לפגיעה במחסני הסיוע ובאזרחים, הכוללים פינוי אוכלוסייה מהאזור בעזרת אזהרות רבות, שימוש בחימוש מדויק ובתצפיות מהאוויר.

ארגוני הטרור ברצועה משתמשים באזרחים כמגן אנושי לפעולות טרור. 

צה״ל באמצעות המתפ"ש ימשיך לפעול בהתאם לדין הבינלאומי לאפשר ולהקל על המענה ההומניטרי לתושבי הרצועה.

![Video](https://data.iron-swords.co.il/2024/December/14/14442/14442_media.mp4)
