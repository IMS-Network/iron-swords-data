## Message 14642

דובר צה״ל:

סגן הרמטכ״ל, אלוף אמיר ברעם, בהדלקת נר חנוכה בחטיבת החשמונאים החרדית: ״אנחנו נשמור כאן על אורח החיים החרדי של הלוחמים - אין סתירה בין יהדות אדוקה לבין לוחמה, אומץ לב וקרב. מדובר בצורך מבצעי עמוק, השורות חייבות להתרחב״ 

סגן הרמטכ״ל, אלוף אמיר ברעם, ביקר אתמול (ה') בבסיס חטיבת ״החשמונאים״ והדליק נר שני של חנוכה עם מפקד החטיבה, אלוף-משנה אבינעם אמונה וסגל הפיקוד.

סגן הרמטכ״ל סקר את התשתיות החדשות וקיים שיח מפקדים עם הסגל החדש, על מנת לוודא את המוכנות לקבלת הלוחמים החרדים הראשונים ויצירת מעטפת נכונה שתוודא כי אורח החיים איתו ייכנסו לצה״ל יישמר.

מדבריו של סגן הרמטכ״ל, אלוף אמיר ברעם: ״נפלה בזכותכם הזדמנות גדולה, זכות גדולה, להיות הראשונים שמקימים חטיבה חרדית בצה״ל. ואנחנו מתכוונים שהיא תהיה חרדית, שנשמור על אורח החיים החרדי שלהם, שיתגייסו חרדים ויצאו חרדים. אין סתירה בין יהדות אדוקה וחרדית, לבין לוחמה, אומץ לב וקרב. מדובר כיום בצורך מבצעי וחברתי עמוק. הכנו כאן, בבסיס החטיבה החדש, את כל התנאים על מנת לקיים מסגרת יהודית חרדית ולוחמת בעת ובעונה אחת. השורות חייבות להתרחב״.

![Video](https://data.iron-swords.co.il/2024/December/27/https://data.iron-swords.co.il/2024/December/27/14642/14642_media.mp4)
