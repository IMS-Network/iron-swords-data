## Message 14704

הודעה משותפת לדובר צה״ל ולדוברות שב״כ:

צה"ל ושב"כ חיסלו את מפקד מרחב צפון הרצועה ביחידה הרקטית של הג׳יהאד האסלאמי הפלסטיני

כלי טיס של חיל האוויר, בהכוונה מודיעינית של אמ"ן, שב"כ ופיקוד הדרום תקף וחיסל בתחילת החודש את המחבל אנס מוחמד סעדי מצרי, מפקד מרחב צפון הרצועה ביחידה הרקטית של ארגון הטרור הג'יאהד האסלאמי הפלסטיני.

סעדי מצרי היווה גורם משמעותי שהוציא לפועל מתווי טרור רבים, ניהל ופיקד על פעולות טרור של הארגון, אשר פגעו באזרחי מדינת ישראל וחיילי צה"ל.

בשבעה באוקטובר ומאז, פיקד סעדי על ירי הרקטות ממרחב צפון רצועת עזה לעבר יישובי עוטף עזה ועל פעילים רבים שביצעו את הירי לשטח ישראל.

טרם התקיפה, ננקטו צעדים רבים כדי לצמצם את הסיכוי לפגיעה באזרחים, לרבות חימוש, מידע מודיעיני מדויק ותצפיות מהאוויר.

צה״ל ושב"כ ימשיכו לפגוע בכל מי שיקדם ויעסוק בטרור כנגד אזרחי מדינת ישראל ויפעלו למימוש מטרות המלחמה.

