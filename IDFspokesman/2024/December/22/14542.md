## Message 14542

דובר צה"ל:

לוחמי צוות הקרב של חטיבת כפיר החלו לפעול מערבית לבית חאנון

לוחמי צוות הקרב של חטיבת כפיר, בפיקוד אוגדה 162, ממשיכים לפעול בצפון רצועת עזה לאחר שסיימו את המבצע בבית לאהיה, במהלכו חיסלו הכוחות מחבלים רבים והשמידו תשתיות טרור מעל ומתחת לקרקע.

הבוקר (א׳), החלו הכוחות לפעול מערבית לבית חאנון, בעקבות מידע מודיעיני על המצאות מחבלים ותשתיות טרור במרחב. 
בטרם כניסת הכוחות למרחב, מטוסי קרב של חיל האוויר, בשילוב ירי ארטילרי של חטיבת האש 215, תקפו מטרות טרור במרחב, בהן ריכוזי מחבלים ותשתיות טרור של ארגון הטרור חמאס.

עד כה, הכוחות חיסלו מספר מחבלים והשמידו תשתיות טרור במרחב.

![Video](https://data.iron-swords.co.il/2024/December/22/https://data.iron-swords.co.il/2024/December/22/14542/14542_media.mp4)
