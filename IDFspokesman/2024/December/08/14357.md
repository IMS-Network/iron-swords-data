## Message 14357

דובר צה"ל:

צה״ל פעל במהלך היום נגד פעולות חיזבאללה המהוות איום על מדינת ישראל ומפרות את ההבנות בין ישראל ללבנון

כלי טיס של חיל האוויר, בהכוונת מרכז האש של אוגדה 98, תקף מחבלים מארגון הטרור חיזבאללה שפעלו במחסן אמצעי לחימה בדרום לבנון והיוו איום במרחב, תוך הפרת ההבנות בין ישראל ללבנון.
מחבלים אלו הכווינו והוציאו לפועל מתווי טרור נגד כוחות צה״ל ואזרחי מדינת ישראל בחודשים האחרונים. 
 
כמו כן, צה״ל תקף להסרת איום במהלך היום, מספר מחבלים מארגון הטרור חיזבאללה במרחב דרום לבנון.

צה״ל ממשיך להיות מחויב להבנות שהתקבלו בנוגע להפסקת האש בלבנון, פרוס במרחב דרום לבנון ויפעל להסרת כל איום על מדינת ישראל ואזרחיה.

![Video](14357/14357_media.mp4)
