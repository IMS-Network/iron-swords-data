## Message 14493

דובר צה״ל:

צה"ל הודיע על כוונתו להחרים ולהרוס את דירתו של המחבל ג'מאל אבו הניה שביצע פיגוע טרור חמור בקלקיליה, מפקד פיקוד המרכז חתם על צו החרמה והריסה לדירתו של המחבל עמאר עודה

היום (ד') נמסרה הודעת המפקד הצבאי על כוונתו להחרים ולהרוס את הדירה שבה התגורר המחבל ג'מאל אבו הניה בקלקיליה. המחבל, ביצע יחד עם מחבלים נוספים, בתאריך 22 ביוני 2024 פיגוע טרור בעיר קלקיליה בו נרצח אמנון מוכתר ז"ל.

כמו כן, אתמול (ג') נמסר צו החרמה והריסה לדירה שבה התגורר המחבל עמאר עודה בסלפית. המחבל ביצע בתאריך 4 באוגוסט 2024 פיגוע טרור חמור בעיר חולון בו נרצחו רינה דניב ז״ל ואברהם סומיכי ז"ל, ונפצעו שניים נוספים. הצו נחתם לאחר שנדחתה השגה בעניינו.

