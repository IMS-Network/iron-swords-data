## Message 14267

דובר צה"ל:

כלי טיס של חיל האוויר תקפו וחיסלו מוקדם יותר היום במרחב דמשק, בהכוונה מודיעינית של אגף המודיעין, את שליח חיזבאללה בצבא סוריה, סלמאן נמר ג'מעה.

המשטר הסורי תומך בחיזבאללה ונותן לארגון לנצל אותו עבור העברות אמצעי לחימה לזירה הלבנונית, ובכך מסכן את אזרחי סוריה ולבנון. ג'מעה היה גורם מפתח מטעם חיזבאללה במערכת הצבאית-סורית להעברת אמצעי הלחימה.

ג'מעה פעיל חיזבאללה ותיק שלאורך השנים, מילא מגוון תפקידים בארגון הטרור חיזבאללה ובפרט בזירה הסורית. 

בין התפקידים שמילא היה אחראי המודיעין בגזרת אלח'יאם, לאחר מכן היה אחראי המבצעים במפקדת דמשק של חיזבאללה ובשנים האחרונות ג'מעה מונה להיות שליח חיזבאללה בצבא הסורי.

במסגרת תפקידו שימש כגורם מקשר בין גורמי חיזבאללה לגורמי צבא סוריה וסייע בהעברות אמצעי הלחימה מהסורים לארגון הטרור חיזבאללה גם במהלך מלחמת "חרבות ברזל". נוסף על כך ג'מעה היה בקשר הדוק עם בכירי המדינה הסורית.

ג'מעה היווה דמות משמעותית ואקטיבית בסוריה, וחיסולו מהווה פגיעה בקשר והתבססות ארגון הטרור חיזבאללה בסוריה ומניעת התעצמות חיזבאללה.

