## Message 14526

דובר צה"ל:

צה"ל הודיע על כוונתו להחרים ולהרוס את דירתו של המחבל האיל דיף אללה, מפקד פיקוד המרכז חתם על צו החרמה והריסה לדירתו של המחבל תאמר רג'אח

אתמול (ה'), נמסרה הודעת מפקד פיקוד המרכז על כוונתו להחרים ולהרוס את הדירה שבה התגורר המחבל האיל דיף אללה בראפאת. 
המחבל, ביצע ביום 11 בספטמבר 2024 פיגוע טרור חמור בכביש 60, בסמוך לצומת גבעת אסף, בו נפל סמ"ר גרי גדעון הנגהל ז"ל.

כמו כן, אתמול (ה') נמסר צו החרמה והריסה לדירה שבה התגורר המחבל תאמר רג'אח בכפר שוויכה. 
המחבל היה חלק מחוליית המחבלים שביצעה ב-2 בנובמבר 2023 פיגוע טרור חמור בצומת בית ליד, בו נפל רס"ל (מיל') אלחנן קליין ז"ל ונפצעו ארבעה לוחמי מג"ב. הצו נחתם לאחר שנדחתה השגה בעניינו.

