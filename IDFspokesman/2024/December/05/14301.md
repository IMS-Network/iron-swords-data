## Message 14301

דובר צה"ל:

מטוסי קרב של חיל האוויר תקפו אמש (ד'), בהכוונה מודיעינית מדויקת של אמ”ן, שב״כ ופיקוד הדרום, וחיסלו מספר מחבלים במרחב ההומניטרי בחאן יונס. בין המחבלים שחוסלו היה אסאמה ע׳נים, בכיר בביטחון הפנים של ארגון הטרור חמאס, אשר היה מעורב בפעילות לדיכוי תושבי עזה ואחראי לגילוי איומים על חמאס מתוך הרצועה.

אסאמה ע׳נים שימש דמות מרכזית בשיטת ההפללה האכזרית של חמאס, במסגרתה בוצעו חקירות אלימות נגד תושבים עזתיים, תוך פגיעה קשה בזכויות אדם, דיכוי מתנגדי חמאס ורדיפת חברי קהילת הלהט”ב ברצועה.

בטרם התקיפה ננקטו צעדים רבים לצמצום הפגיעה באזרחים, כולל שימוש בחימוש מדויק, תצפיות מהאוויר והסתמכות על מידע מודיעיני נוסף.

חמאס ממשיך להפר באופן בוטה את הדין הבין-לאומי, תוך ניצול ציני של אזרחים ומתקנים הומניטריים כמגן אנושי למימוש פעולות טרור.

שב״כ וצה״ל ימשיכו לפעול בנחישות נגד כל גורם המעורב בטרור או בקידום פגיעה באזרחי מדינת ישראל.

