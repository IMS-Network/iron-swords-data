## Message 14633

דובר צה"ל:

צה״ל תקף מטרות טרור של השלטון החות׳י

בהמשך לתוכניות שאושרו על ידי הרמטכ״ל, שר הביטחון וראש הממשלה, מטוסי קרב של חיל האוויר תקפו לפני זמן קצר, בהכוונת אגף המודיעין מטרות טרור של שלטון הטרור החות׳י ברצועת החוף המערבית ובעומק תימן. שלטון הטרור החות׳י תוקף באופן חוזר את מדינת ישראל ואזרחיה, ומשגר כלי טיס בלתי מאוישים וטילי קרקע-קרקע לעבר שטח המדינה. 

בין המטרות שהותקפו תשתיות המשמשות את שלטון הטרור החות׳י לפעילותו הצבאית בשדה התעופה הבין לאומי בצנעא ובתחנות הכוח האזיז וראס קנטיב, אשר מהוות תשתית חשמל מרכזית עבור שלטון הטרור החות׳י. בנוסף, הותקפו תשתיות בנמלים חודיידה, א-סליף וראס קנטיב ברצועת החוף המערבית בתימן.

תשתיות אלה שימשו את שלטון הטרור החות׳י בין היתר להעברת אמצעי לחימה איראנים למרחב והגעתם של בכירים איראנים לאזור.

המטרות שהותקפו ממחישות את השימוש הצבאי של שלטון הטרור החות׳י בתשתיות אזרחיות לצרכי טרור.

שלטון הטרור החות׳י מהווה שלוחה מרכזית של הציר האיראני כולו ואחראי לערעור הסדר האיזורי ולשיבוש חופש השיט העולמי. שלטון הטרור החות׳י מתנהל כגוף טרור עצמאי, אשר נשען על שיתוף פעולה ומימון איראני וכל זאת על מנת לפגוע במדינת ישראל ובאזרחיה. צה״ל לא יהסס לפעול בעוצמה ולפגוע בכל מי שמהווה איום על אזרחי מדינת ישראל, בכל מרחק שידרש.

