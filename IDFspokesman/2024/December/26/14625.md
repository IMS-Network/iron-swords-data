## Message 14625

הודעה משותפת לדובר צה"ל ודוברות שב"כ:

כוחות הביטחון השלימו מבצע לסיכול טרור בטולכרם: חוסלו שבעה מחבלים ובהם פעיל בכיר בהתארגנות הטרור בטולכרם

כוחות צה”ל מסיירת חרוב ומיחידת דובדבן, שב”כ ומג”ב השלימו בטולכרם שבחטיבת מנשה, מבצע לסיכול טרור שארך כיומיים. 

במהלך המבצע, כלי טיס של חיל האוויר תקפו מספר חוליות מחבלים חמושות. בנוסף, לוחמי צה״ל חיסלו שני מחבלים נוספים בקרבות פנים אל פנים, השמידו עשרות מטענים שהוטמנו בצירים, עצרו מספר חשודים והחרימו אמצעי לחימה.

בין המחבלים שחוסלו: קצי אמין אבראהים עכאשה, פעיל בכיר בהתארגנות הטרור בטולכרם, אשר החליף את המחבל טארק דוש שחוסל בתקיפה משותפת של צה״ל ושב״כ מהאוויר בשבוע שעבר. 
יחד איתו חוסלו המחבלים ג’ועמה סאלם עביד ועמראן חארון, בכיר נוסף בהתארגנות הטרור.

כוחות הביטחון ימשיכו לפעול בהתקפה ובהגנה לשמירה על ביטחון אזרחי מדינת ישראל.

מצורף תיעוד מפיצוצי מטענים שהוטמנו בצירים: https://bit.ly/4guN942

מצורפות תמונות של אמצעי הלחימה שהוחרמו: https://IDFANC.activetrail.biz/ANC25122024824784

מצורפות תמונות מפעילות הכוחות: https://IDFANC.activetrail.biz/ANC251220243769345

