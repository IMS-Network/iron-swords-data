## Message 14626

דובר צה"ל:

כלי טיס של חיל האוויר תקפו וחיסלו בימים האחרונים באופן ממוקד, ובהכוונה מודיענית של אמ"ן, שב"כ ופיקוד הדרום, את המחבל מחמד גמיל סלמאן בסוס, בכיר במערך הנדסה החטיבתי של העיר עזה בארגון הטרור חמאס ואת המחבל מחמד כמאל מחמד אלחאג׳, מפקד פלוגת נח'בה בגדוד זייתון.

המחבל מחמד בסוס, בכיר במערך ההנדסה של חטיבת העיר עזה בארגון הטרור חמאס, עסק באספקת מטענים למחבלים ואחסן בביתו חומרי נפץ. 

בנוסף, חוסל המחבל מחמד אלחאג' ששימש כמפקד פלוגת נח'בה ואחראי על פלוגת עתודה בגדוד זייתון. 
המחבל קידם והוציא לפועל מתווי צליפה נגד כוחותינו עבור ארגון הטרור חמאס.
בתקיפה חוסל גם אחיו של בסוס, המחבל מחמוד גמיל סלמאן בסוס, אשר שימש כמפקד מחלקה בגדוד שג'אעיה בארגון הטרור חמאס.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף.

צה"ל ימשיך לפעול בעוצמה ובנחישות נגד ארגוני הטרור ברצועת עזה.

