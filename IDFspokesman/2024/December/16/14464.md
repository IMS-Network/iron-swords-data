## Message 14464

דובר צה"ל:

יותר מ-6,000 מבוקשים נעצרו מתחילת המלחמה בפיקוד המרכז, יותר מ-2,350 מהם משויכים לארגון הטרור חמאס: כוחות הביטחון החרימו במהלך הלילה יותר ממיליון שקלים של כספי טרור בגזרה

כוחות צה"ל, שב"כ ומג"ב פעלו במהלך הלילה לסיכול פעילויות טרור ועצרו יותר מעשרה מבוקשים ברחבי פיקוד המרכז.

כחלק מהמערכה נגד כספי הטרור, כוחות הביטחון החרימו הלילה כמיליון שקלים בבית חלפנות ביריחו שבחטיבת הבקעה והעמקים. במספר כפרים בעציון הוחרמו אלפי שקלים של כספי טרור, נעצרו שלושה מבוקשים ואותרו אקדח ותחמושת נוספים.

ברפידיה שבחטיבת שומרון הוחרמו אלפי שקלים של כספי טרור בבית חלפנות ובסאלם נעצרו שני מבוקשים, בחטיבות יהודה ומנשה, הכוחות עצרו שמונה מבוקשים והחרימו אקדח.

עד כה נעצרו מתחילת המלחמה יותר מ-6,000 מבוקשים ברחבי פיקוד המרכז, יותר מ- 2,350 מהם משויכים לארגון הטרור חמאס

![Video](https://data.iron-swords.co.il/2024/December/16/https://data.iron-swords.co.il/2024/December/16/14464/14464_media.mp4)
