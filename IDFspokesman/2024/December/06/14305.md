## Message 14305

הודעה משותפת לדובר צה"ל ולדוברות שב"כ:

צה"ל ושב"כ חיסלו את המחבל שפיקד על הטבח בקיבוץ נחל עוז ב-7 באוקטובר: חוסלו מפקדים בכירים נוספים בגדוד שאטי של חמאס

בפעילויות משותפות של צה"ל ושב"כ, מטוסי קרב של חיל האוויר תקפו וחיסלו במהלך השבוע מספר מחבלים בכירים בגדוד שאטי של ארגון הטרור חמאס.
חוסל המחבל מג׳די עקילאן ששימש כסגן מפקד גדוד שאטי ומ״פ, ממפקדי הטבח בקיבוץ נחל עוז ב-7 באוקטובר והוביל מתווי טרור נגד כוחות צה״ל המתמרנים בצפון רצועת עזה ובמרכזה. 
 
⁠בנוסף, חוסל המחבל ממדוח מהנא, ששימש כבכיר במערך המנהור בחטיבת עזה של חמאס. מהנא פשט לקיבוץ נחל עוז ב-7 באוקטובר, כחלק מתפקידו הוביל את תכנון ובניית מנהרות חמאס ואת הכשרת הפעילים התת-קרקעיים.

כמו כן, חוסל המחבל אחמד סוידאן מפקד פלוגה בגדוד שאטי, אשר היה מעורב באירועי חטיפת אזרחים ישראלים והעברתם לרצועת עזה ב-7 באוקטובר.

הבכירים בגדוד שאטי ובחטיבת עזה של ארגון הטרור חמאס, היו מעורבים במתווי טרור נגד אזרחי מדינת ישראל וכוחות צה"ל.
שב״כ וצה״ל ימשיכו לפגוע בכל מי שיקדם ויעסוק בטרור נגד אזרחי מדינת ישראל.

