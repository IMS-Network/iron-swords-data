## Message 14303

דובר צה"ל:

צה״ל תקף בסוריה צירי העברת אמצעי לחימה ותשתיות טרור שמוקמו בסמוך למעברי הגבול בין סוריה ללבנון

מטוסי קרב של חיל האוויר תקפו במהלך הלילה צירי העברת אמצעי לחימה ותשתיות טרור בסמוך למעברי הגבול של המשטר הסורי בין סוריה ללבנון, אשר שימשו להעברת אמצעי לחימה לארגון הטרור חיזבאללה.

תקיפה זו מהווה נדבך נוסף לפעילות של צה״ל בשבועות האחרונים שמטרתה לפגוע ביכולותיה של יחידה 4400, יחידת ההתעצמות של ארגון הטרור חיזבאללה האחראית להעברת אמצעי לחימה, המשמשים להוצאה לפועל של מתקפות טרור נגד העורף הישראלי וכוחות צה״ל.
ארגון הטרור חיזבאללה, בתמיכת המשטר הסורי, משתמש בתשתיות אזרחיות לביצוע פעולות טרור ולהעברת אמצעי לחימה, המיועדים לשימוש נגד אזרחי מדינת ישראל. 

תקיפות זו מהווה חלק נוסף במאמץ של צה״ל לפגוע בהעברת אמצעי לחימה משטח סוריה לשטח לבנון. צה״ל ימשיך לפעול על מנת להסיר כל איום על מדינת ישראל ולא יאפשר את שיקום חיזבאללה.

![Video](14303/14303_media.mp4)
