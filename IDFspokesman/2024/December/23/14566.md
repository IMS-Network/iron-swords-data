## Message 14566

דובר צה״ל:

מפקד פיקוד העורף בכנס לחברה הבדואית: "נרכז את מיטב המאמצים כדי ללמוד מהחברה הבדואית כמה שיותר ולשפר את המענה. אני רואה את זה כמשימה משותפת, פיקוד העורף ביחד איתכם" 

כנס העמקה ייעודי לחברה הבדואית היושבת בנגב בראשות מפקד פיקוד העורף, אלוף רפי מילוא ובהובלת מפקד מחוז הדרום, אלוף-משנה אשר בנישתי התקיים אתמול (א׳) לאור לקחי המלחמה. 

במהלך הכנס, הועברה סקירה על מאמצי המחוז ועל פעילות ההסברה הממוקדת לחברה הבדואית, זאת באמצעות שילוב מובילי דעת קהל, הקמת דסק הסברה חדש ומותאם לאוכלוסייה הבדואית, הסברה והדרכה בבתי הספר והצבת אמצעי מיגון והתרעה. 
המפגש שילב תכני העשרה ומטרתו הינה למפות את האתגרים הייחודיים של החברה הבדואית ולהציע פתרונות מגוונים שיתורגמו בהמשך לתוכנית עבודה מסודרת. 

מדברי מפקד פיקוד העורף, אלוף רפי מילוא: ״המחויבות שלנו כפיקוד העורף עם ראשי הרשויות היא להבטיח מוכנות ולספק חוסן ותחושת ביטחון. נרכז את מיטב המאמצים כדי ללמוד מהחברה הבדואית כמה שיותר ולשפר את המענה. אני רואה את זה כמשימה משותפת, פיקוד העורף ביחד איתכם״.

![Video](https://data.iron-swords.co.il/2024/December/23/https://data.iron-swords.co.il/2024/December/23/14566/14566_media.mp4)
