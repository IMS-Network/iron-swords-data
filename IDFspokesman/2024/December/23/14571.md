## Message 14571

הודעה משותפת לדובר צה"ל ודוברות שב"כ:

צה"ל ושב"כ חיסלו את ראש מנהלת הביטחון במנגנון הביטחון הכללי של ארגון הטרור חמאס

כלי טיס של חיל האוויר, תקף וחיסל אתמול (א׳), בהכוונה מודיעינית של שב״כ, אמ״ן ופיקוד הדרום את המחבל, ת׳רות מוחמד אחמד אלביכ, ששימש כראש מנהלת הביטחון במנגנון הביטחון הכללי של ארגון הטרור חמאס. אלביכ שהה במתחם פיקוד ושליטה שהוקם במרחב ששימש בעבר כבית הספר ״מוסא אבן נציר״ במרחב דרג׳ תפאח.

מנהלת הביטחון של מנגנון הביטחון הכללי אשר עמד בראשה, מייצרת תמונת מודיעין המסייעת לקבלת החלטות בארגון הטרור חמאס, אמונה על אבטחת בכירי ומפקדי ארגון הטרור ואחראית לספק מקומות מסתור לבכירים מפקדים - לצורך המשך פעילותם הצבאית. אלביכ היווה חוליה מרכזית במנגנון וגורם משמעותי בקבלת ההחלטות.

טרם התקיפה ננקטו צעדים רבים כדי לצמצם את הפגיעה בבלתי מעורבים, לרבות תצפית מהאוויר, איסוף מידע מודיעיני ושימוש בחימוש מדויק.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של האוכלוסייה והמרחב ההומניטרי כמגן לפעולות טרור.

