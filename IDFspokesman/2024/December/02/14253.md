## Message 14253

דובר צה״ל:

צה״ל תקף לפני זמן קצר מחבלים ועשרות משגרים ותשתיות של ארגון הטרור חיזבאללה ברחבי לבנון

מטוסי קרב של חיל האוויר תקפו לפני זמן קצר מחבלים, עשרות משגרים ותשתיות של ארגון הטרור חיזבאללה ברחבי לבנון. בנוסף, מטוסי קרב תקפו במרחב ברע׳ז שבדרום לבנון את המשגר ממנו בוצעו שני השיגורים לעבר הר דב, זמן קצר לאחר הירי.

הירי הערב אל עבר מדינת ישראל מהווה הפרה של הסכם הפסקת האש בין מדינת ישראל ומדינת לבנון. מדינת ישראל דורשת מהגורמים הרלוונטים במדינת לבנון לממש את ההבנות ולמנוע פעילות עוינת של ארגון הטרור חיזבאללה משטחה. מדינת ישראל ממשיכה להיות מחוייבת להבנות שהתקבלו בנוגע להפסקת האש בלבנון.

צה״ל ערוך להמשיך לתקוף ככל שידרש, וימשיך לפעול על מנת להגן על אזרחי מדינת ישראל.

