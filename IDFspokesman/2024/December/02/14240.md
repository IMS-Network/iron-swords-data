## Message 14240

דובר צה"ל:

צה"ל פעל ביממה האחרונה בתגובה לפעולות חיזבאללה שהיוו איום על מדינת ישראל והפרו את ההבנות בין ישראל ללבנון

צה"ל פעל אמש (א׳) והבוקר, בעקבות מספר פעולות חיזבאללה בלבנון שהיוו איום על מדינת ישראל והפרו את ההבנות בין ישראל ללבנון.

במסגרת פעולות אלה צה״ל תקף מספר כלים צבאיים שפעלו בסביבת תשתית צבאית לייצור טילים של ארגון הטרור חיזבאללה בבקעא וכן כלים צבאיים במספר תשתיות הסמוכות לגבול בין סוריה ללבנון באלהרמל, ששימשו להעברת אמצעי לחימה, והיוו איום על מדינת ישראל תוך הפרת ההבנות.

מוכרת הטענה כי באחת התקיפות נפגע חייל של צבא לבנון, האירוע נמצא בבדיקה.

בנוסף, צה״ל תקף להסרת איום במהלך היום מספר מחבלים מארגון הטרור חיזבאללה במרחב דרום לבנון.

צה״ל פרוס במרחב דרום לבנון ופועל נגד כל איום המסכן את מדינת ישראל.

