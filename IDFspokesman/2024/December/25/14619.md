## Message 14619

דובר צה"ל:

מסוקי קרב של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב״כ וחטיבת האש 990 בפיקוד אוגדה 99, מחבלים של ארגון הטרור חמאס במרחב העיר עזה. 

המחבלים השתמשו במרחב אזרחי לתכנון והוצאה לפועל של מתווה טרור מסוג רחפני נפץ נגד כוחות צה״ל בטווח הזמן המיידי. 

טרם התקיפה ננקטו צעדים רבים כדי לצמצמם את הסיכוי לפגיעה באזרחים, לרבות שימוש בחימוש מדויק, תצפיות מהאוויר, ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות נגד ארגוני הטרור ברצועת עזה.

