## Message 14618

דובר צה״ל:

בהתאם להחלטת הרמטכ"ל, רב-אלוף הרצי הלוי, הועברו השבוע למשפחות התצפיתניות קולות הקשר בהם נשמעות יקירותיהן. הרמטכ"ל הבהיר כי במידה ויימצאו מקטעים נוספים בהם נשמעות התצפיתניות, הם יועברו למשפחות גם כן. בנוסף לכך, ראש אכ״א, אלוף דדו בר כליפא, ייפגש ביום שישי הקרוב עם משפחות התצפיתניות, על מנת להשמיע להן את כלל קולות הקשר מהיממה האחרונה לפני נפילתן טרם פרוץ המלחמה.

צה״ל מחויב למשפחות השכולות, ימשיך ללוותן ולפעול בשקיפות ובקשב, כדי לא לגרום להן צער נוסף.

