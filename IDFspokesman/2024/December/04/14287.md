## Message 14287

דובר צה"ל:

מטוסי קרב של חיל האוויר תקפו מוקדם יותר היום, באופן ממוקד ובהכוונה מודיעינית של אמ"ן, שב״כ ופיקוד הדרום, מחבלים בכירים של ארגון הטרור חמאס שעסקו בפעילות טרור במרחב ההומניטרי בחאן יונס. לאחר התקיפה זוהו פיצוצי משנה המעידים על הימצאות אמצעי לחימה במרחב.

טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מדויק, תצפית מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפגוע בכל מי שיקדם ויעסוק בטרור נגד אזרחי מדינת ישראל, ויפעל למימוש מטרות המלחמה.

