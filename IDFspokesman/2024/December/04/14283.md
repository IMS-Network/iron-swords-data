## Message 14283

הודעה משותפת לדוברות שב"כ ודובר צה"ל:

הותר לפרסום כי במבצע של שב״כ בסיוע צה"ל, הובאה מרצועת עזה גופתו של החטוף איתי סבירסקי ז״ל לקבורה בישראל. 

איתי, חבר קיבוץ בארי, נחטף על ידי ארגון הטרור חמאס ב-7 באוקטובר 2023, נרצח בשבי החמאס על ידי שוביו וגופתו הוחזקה ברצועת עזה. 

לצד המאמץ המבצעי, צוות החטופים והנעדרים באגף כוח האדם, אשר אמון על ליווי משפחות החטופים, פעל יחד עם המכון לרפואה משפטית ומשטרת ישראל בתהליך הזיהו. נציגי שב"כ וצה"ל מסרו היום הודעה למשפחה. 

שב״כ, צה״ל וכוחות הביטחון משתתפים בצער המשפחה וימשיכו לפעול להשבת כלל החטופים הביתה.

