## Message 14274

דובר צה"ל:

הלילה (ד׳), ביצעו כוחות מהמנהל האזרחי ומג״ב פעילות אכיפה לבנייה בלתי חוקית, סמוך לכפר בית פוריק שבחטיבת שומרון.
במהלך הפינוי נזרקו אבנים לעבר הכוחות וכתוצאה מכך שני לוחמי מג״ב נפצעו. לאחר מכן, אזרחים ישראלים נכנסו לכפר בית פוריק, הציתו רכוש במרחב ויידו אבנים לעבר הכפר. 

במרחב חווארה התפתחה הפרת סדר אלימה נוספת, במהלכה אזרחים ישראלים הציתו רכוש ויידו אבנים. 

בפאתי הכפר רוג׳יב, התקיימה התקהלות של כ-20 ישראלים. בהגעת כוח צה״ל וכוח מג״ב לנקודה, התפתח חיכוך בין הישראלים לכוחות הביטחון. 

האירועים פוזרו ומספר ישראלים נעצרו והועברו להמשך טיפול כוחות הביטחון.

צה״ל רואה בחומרה רבה כל אלימות כלפי משרתיו וכוחות הביטחון, העושים לילות כימים לביטחון אזרחי האזור. יש לגנות אירועים אלה ולמצות את הדין עם מפרי החוק.

