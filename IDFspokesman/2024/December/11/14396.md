## Message 14396

הודעה משותפת לדובר צה"ל ודוברות שב"כ: 

צה"ל ושב"כ חיסלו את מפקד פלוגת הנוח'בה שהוביל את הפשיטה למוצב 'פגה' ב-7 באוקטובר, בתקיפה נוספת חוסל ראש מערך מצנחי הרחיפה של חמאס  

כלי טיס של חיל האוויר, בפיקוד אוגדת עזה, תקף וחיסל את מפקד פלוגת הנוח'בה בגדוד זיתון של ארגון הטרור חמאס, המחבל פהמי סלמי, שפעל בתוך מבנה ששימש בעבר כבית הספר 'אל פלח'. 

פהמי סלמי הוביל את הפשיטה למוצב 'פגה', בה נפלו 14 לוחמי צה"ל בטבח הרצחני ב-7 באוקטובר ובמהלך המלחמה, קידם והוביל מתווי טרור רבים נגד כוחותינו. 

בתקיפה נוספת של צה״ל ושב״כ, בפיקוד אוגדה 162, כלי טיס תקף וחיסל בשבוע שעבר במרחב ג'באליה את ראש מערך מצנחי הרחיפה של ארגון הטרור חמאס, המחבל צלאח דהאמן.

צה״ל ושב״כ ימשיכו לפעול בנחישות כנגד מחבלי ארגון הטרור חמאס שהשתתפו בטבח הרצחני ב-7 באוקטובר.

