## Message 14585

כדי לצמצם את הפגיעה באוכלוסיה האזרחית במרחב, הכוחות אפשרו טרם ובמהלך הפעילות לאוכלוסיה, לחולים ולאנשי הצוות בבית החולים להתפנות באופן מסודר. הפינוי נעשה בתיאום על ידי מת״ק עזה במתפ״ש עם גורמי מערכת הבריאות המקומיים ובאמצעות נתיבי פינוי מוגדרים בין השאר על גבי אמבולנסים לבתי חולים נוספים ברצועה לשם הבטחת המשך טיפול רפואי.

נדגיש כי הפעילות בוצעה לאחר שניתנו אזהרות רבות למשרד הבריאות העזתי בנוגע לפעילות הטרור המבוצעת בבית החולים ובמרחב ותוך הימנעות מירבית מפגיעה בבלתי מעורבים ומתן אפשרות לפעילות בית החולים להמשך כסדרה ככל הניתן.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של האוכלוסייה ומוסדות אזרחיים ברצועה לצורך פעולות טרור.

