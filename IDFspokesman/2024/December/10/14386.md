## Message 14386

דובר צה"ל:

מפקד חיל האוויר, אלוף תומר בר, קיים אמש (ב') תחקיר מבצעי בנושא פגיעת כלי טיס בלתי מאויש אתמול במבנה בעיר יבנה.

מהתחקיר עלה כי כלי הטיס העוין, אשר שוגר מתימן, זוהה כמטרה חשודה בסמוך לכלי טיס נוספים שאינם עוינים.  
מסוק קרב ומערכות ההגנה נערכו ליירט את הכלי. 

הכלי לא יורט בשל חשש כי מדובר בכלי טיס אזרחי וכן בשל היעדר מעקב רציף.

עוד נקבע כי אי הפעלת התרעות הייתה שגיאה, שנבעה מאחר והכלי לא סווג ככלי טיס עוין.

מפקד חיל האוויר קיבל את המלצות התחקיר וסיכם כי חיל האוויר נכשל באירוע ולא סיפק הגנה והתרעה לאזרחי ישראל. 

האלוף קבע כי מדובר באירוע מורכב במרחב אזרחי, ומדיניות ההתרעה צריכה להיות מרחיבה גם כאשר אין סיווג חד משמעי של כלי טיס ככלי עוין.

