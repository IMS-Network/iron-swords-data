## Message 12775

דובר צה"ל:

צה״ל ממשיך את התמרון הקרקעי בדרום לבנון: כוחות אוגדה 146 ממשיכים את פעילותם ההתקפית; במקביל, כוחות צה״ל פועלים בצפון, מרכז ודרום רצועת עזה

במהלך היממה האחרונה חיל האוויר השמיד כ-175 מטרות טרור בלבנון וברצועת עזה, עשרות מחבלים חוסלו

התמרון הקרקעי בדרום לבנון נמשך. כוחות צה"ל מאוגדות 146, 91, 36 ו-98 פועלים להשמדת תשתיות טרור של ארגון הטרור חיזבאללה, מחסלים מחבלים ומחרימים אמצעי לחימה שאותרו. 

בהתקלויות שונות, לוחמי גולני ולוחמי יחידת אגוז חיסלו מחבלים בקרבות פנים אל פנים ובשיתוף פעולה עם חיל האוויר. 

חיל האוויר בהכוונת פיקוד הצפון תקפו וחיסלו יותר מ-65 מחבלי חיזבאללה בדרום לבנון ותקפו עשרות מטרות טרור של חיזבאללה, ביניהם חוליות מחבלים,  משגרים שכוונו לעבר שטח מדינת ישראל ומבנים צבאיים.

ברצועת עזה, לוחמי אוגדות 162, אוגדת עזה ו-252 ממשיכים בפעילותם בצפון, מרכז ודרום הרצועה. הכוחות חיסלו עשרות מחבלים בקרבות פנים אל פנים ומהאוויר, השמידו תשתיות טרור רבות והחרימו אמצעי לחימה רבים.

![Video](https://data.iron-swords.co.il/2024/October/20/12775/12775_media.mp4)
