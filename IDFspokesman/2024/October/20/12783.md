## Message 12783

דובר צה"ל:

צה"ל תקף מפקדה של מטה המודיעין של חיזבאללה וסדנה תת קרקעית לייצור נשק בביירות: חוסלו שלושה מחבלים מרכזיים של ארגון הטרור חיזבאללה

מטוסי קרב של חיל האוויר תקפו בשעות הבוקר, בהכוונה מודיעינית של אגף המודיעין, מפקדה של מטה המודיעין של חיזבאללה וסדנת נשק תת קרקעית בביירות.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים אזהרות מקדימות לאוכלוסייה.

מטוסי קרב של חיל האוויר תקפו וחיסלו בהכוונת אמ"ן במרחב תבנין את המחבל אלחאג' עבאס סלאמה, בכיר במפקדת חזית הדרום של חיזבאללה.
סלאמה ניהל את הלחימה בגזרת בינת ג'ביל ולקח חלק בהוצאת מתווי טרור רבים אל עבר מדינת ישראל. בעברו, שימש סלאמה בתפקידים רבים בחזית הדרום של חיזבאללה.

כמו כן, חוסלו המחבלים רצ'א עבאס עואצ'ה אשר שימש כמומחה קשר בכיר בארגון הטרור חיזבאללה והמחבל אחמד עלי חסין, אשר שימש כאחראי צוות ייצור שעסק בהתעצמות חיזבאללה באמצעי לחימה אסטרטגים. חסין אף עבר הכשרות מעמיקות באיראן.

סיכולים אלה מהווים חלק ממאמץ נרחב של צה"ל וכוחות הביטחון כנגד התעצמות של ארגון הטרור חיזבאללה בנשק ואמצעי לחימה שמיועד לפגיעה ביכולותיו של צה"ל.

![Video](https://data.iron-swords.co.il/2024/October/20/https://data.iron-swords.co.il/2024/October/20/12783/12783_media.mp4)
