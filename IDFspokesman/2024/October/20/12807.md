## Message 12807

דובר צה"ל:

לוחמי צה״ל ממשיכים בפעילות במרחב דרום לבנון: אמצעי לחימה ומשגרים רבים הושמדו, בהם המשגר ממנו זוהו השיגורים לעבר צפון הארץ מוקדם יותר היום

כוחות צה"ל ממשיכים בפעילות הממוקדת במרחב דרום לבנון נגד תשתיות טרור ומחבלים של ארגון הטרור חיזבאללה.
במהלך היממה האחרונה מטוסי קרב של חיל האוויר, בהכוונת פיקוד הצפון, תקפו עשרות מטרות טרור ובהן המשגר ממנו נורו עשרות שיגורים לעבר הגליל המערבי מוקדם יותר היום.

במהלך היממה האחרונה, כוחות אוגדה 98 חיסלו מחבלים, איתרו והשמידו מצבורי אמצעי לחימה משמעותיים בהם רימונים, נשקים מסוג 'קלאצ׳ניקוב', מחסניות, ציוד לחימה ועוד.  בנוסף, הכוחות השמידו מספר משגרים מוכנים לשיגור אשר כוונו לשטח הארץ. במהלך הפעילות, הכוחות זיהו חוליית מחבלים חמושים שהיוו עליהם איום ובסגירת מעגל מהירה כלי טיס תקפו אותה מהאוויר.

![Video](https://data.iron-swords.co.il/2024/October/20/https://data.iron-swords.co.il/2024/October/20/12807/12807_media.mp4)
