## Message 12674

הודעה משותפת לדובר צה״ל ודוברות השב״כ:

חוסל יחיא סינוואר, מנהיג ארגון הטרור חמאס והאחראי לטבח ה-7 באוקטובר
 
דובר צה״ל ודוברות השב"כ מאשרים כי בסיום של מצוד שנערך כשנה, אמש (ד'), 16 באוקטובר 2024, חיסלו כוחות צה"ל מפיקוד הדרום את יחיא סינוואר, מנהיג ארגון הטרור חמאס בפעילות בדרום רצועת עזה. סינוואר תיכנן והוציא לפועל את המתקפה הרצחנית בשבעה באוקטובר, וקידם את האידיאולוגיה הרצחנית שלו במהלך המלחמה ולפניה, והוא אחראי להירצחם וחטיפתם של ישראלים רבים.

סינוואר חוסל לאחר שנה בה הסתתר בלב אוכלוסייה אזרחית בעזה, ובמסתור בעל ובתת הקרקע במנהרות החמאס. עשרות פעולות שביצעו צה״ל ושב״כ בשנה האחרונה, ובשבועות האחרונים במרחב בו חוסל, צמצמו את מרחב הפעילות של יחיא סינואר שנרדף על ידי הכוחות, והביאו לחיסולו.

בשבועות האחרונים פועלים כוחות צה"ל ושב"כ בהובלת פיקוד הדרום, ובהם אוגדה 162 ואוגדת עזה, בדרום רצועת עזה, על בסיס מודיעין של שב"כ ואמ"ן, אשר הצביע על מרחבים חשודים בהם ישנו חשד להימצאות בכירי חמאס. כוח של חטיבה 828 (ביסל"ח) אשר פעל במרחב, זיהה וחיסל שלושה מחבלים. לאחר השלמת תהליך זיהוי הגופה, כעת ניתן לאשר כי הוא חוסל.

