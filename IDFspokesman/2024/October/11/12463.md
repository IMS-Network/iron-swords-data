## Message 12463

דובר צה״ל:

כוחות צה״ל, שב״כ ומג״ב עצרו במהלך השבוע יותר מ-70 מבוקשים, החרימו כ-15 נשקים והשמידו מטענים במבצעים רבים בפיקוד המרכז

במהלך השבוע לוחמי צה"ל, שב"כ ומג"ב פעלו ברחבי פיקוד המרכז, עצרו יותר מ-70 מבוקשים, השמידו מטענים והחרימו כ-15 נשקים מסוגים שונים לצד עשרות אלפי ש״ח כספי טרור.

הכוחות פעלו השבוע במבצעים בקלנדיה שבחטיבת בנימין, בכפרים בחטיבת יהודה, בשכם בשומרון ובפרעה שבחטיבת הבקעה והעמקים.
במהלך הפעילויות הכוחות ניהלו חילופי אש עם מחבלים. בעקאבה שבחטיבת הבקעה והעמקים הכוחות חיסלו מחבל חמוש ברובה מסוג 'M-16' והחרימו 8 מחסניות שהיו עליו.

בבית ענאן שבחטיבת בנימין הושמדו שישה מטענים מאולתרים והוחרמו דגלי חמאס ואקדח. בחברון נעצר מבוקש והוחרם רובה מסוג 'M-16'.

במרחב פרעה שבחטיבת הבקעה והעמקים, הכוחות הגיעו באופן מוסק וכיתרו את המרחב, תחקרו חשודים, החרימו אמצעי לחימה ועצרו מבוקש. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

![Video](12463/12463_media.mp4)
