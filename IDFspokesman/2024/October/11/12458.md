## Message 12458

דובר צה"ל:

צה"ל חיסל מפקד במערך הנ״ט של כוח רדואן במרחב מיס אל ג'בל ותוקף מטרות טרור של חיזבאללה בלבנון

מטוסי קרב של חיל האוויר, תקפו וחיסלו בהכוונת חטיבת האש של אוגדה 91, מפקד במערך הנ"ט של רדואן במרחב מיס אל ג'בל בארגון הטרור חיזבאללה, המחבל ע'ריב אלשג'אע שהיה אחראי על מתווי ירי נ"ט רבים לעבר מרחב רמות נפתלי.
כמו כן, הכוח זיהה והשמיד משגרים מוכנים לשיגור לעבר כוחות צה"ל ושטח מדינת ישראל.

כוחות צוות הקרב של חטיבת הנח״ל הצפונית (228), הכווינו מטוסי קרב וחיסלו מחבלים שפעלו במבנה סמוך לכוחותינו בדרום לבנון. לאחר התקיפה זוהו פיצוצי משנה רבים המעידים על המצאות אמצעי לחימה במרחב.

אמש (ה'), בהכוונת פיקוד הצפון, מטוסי קרב של חיל האוויר תקפו מחסני אמצעי לחימה, משגרים, עמדת תצפית ומבנים צבאיים של חיזבאללה בדרום לבנון.

![Video](https://data.iron-swords.co.il/2024/October/11/https://data.iron-swords.co.il/2024/October/11/12458/12458_media.mp4)
