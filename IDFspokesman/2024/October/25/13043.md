## Message 13043

דובר צה"ל:

צה״ל תקף באופן ממוקד ומדויק תשתיות כחלק ממעבר הגבול ג'וסיה בצפון הבקעא

מטוסי קרב של חיל האוויר, בהכוונת אגף המודיעין תקפו במהלך הלילה תשתיות צבאיות של ארגון הטרור חיזבאללה במעבר הגבול ג׳וסיה בצפון הבקעא.
כפי שניצל ארגון הטרור חיזבאללה את מעבר מצנע האזרחי להעברת אמצעי לחימה מסוריה ללבנון שמשמשים לפעולות טרור כנגד אזרחי מדינת ישראל וכוחות צה"ל, כך חיזבאללה תכנן להעביר אמצעי לחימה דרך מעבר ג'וסיה, אשר שייך למשטר הסורי ומופעל על ידי הביטחון הצבאי הסורי.

אמצעי הלחימה מועברים ע"י יחידה 4400, יחידת ההתעצמות והשת"פ בחיזבאללה המיועדים לשימוש כנגד העורף הישראלי וכוחותינו הלוחמים במרחב דרום לבנון.

צה"ל ימשיך במאמציו לסכל את העברות אמצעי הלחימה של ארגון הטרור חיזבאללה וקורא לשלטונות הסוריים והלבנונים למנוע את השימוש במעברים אזרחיים לצורכי טרור.

![Video](https://data.iron-swords.co.il/2024/October/25/https://data.iron-swords.co.il/2024/October/25/13043/13043_media.mp4)
