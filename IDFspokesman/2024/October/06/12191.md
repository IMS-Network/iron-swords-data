## Message 12191

דובר צה"ל:

צה"ל תקף במהלך הלילה אמצעי לחימה ותשתיות טרור של חיזבאללה במרחב ביירות

במהלך הלילה, מטוסי קרב של חיל האוויר בהכוונה מודיעינית מדויקת של אגף המודיעין, ביצעו שורת תקיפות ממוקדות ברחבי ביירות נגד מספר מחסני אמצעי לחימה ותשתיות טרור נוספות במרחב.

טרם התקיפות ננקטו צעדים רבים כדי לצמצם את הסיכוי בפגיעה בבלתי מעורבים, הכוללים אזהרות מקדימות לאוכלוסייה באזור.

ארגון הטרור חיזבאללה ממקם את אמצעי הלחימה ואתרי הייצור שלו מתחת לבנייני מגורים בלב העיר ביירות ומביא לסיכון האוכלוסייה באזור. צה"ל ימשיך לתקוף בעוצמה, לפגוע ולגרוע יכולות ותשתיות צבאיות של חיזבאללה בלבנון.

