## Message 12189

דובר צה"ל:

כלי טיס של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב״כ ופיקוד הדרום, מחבלים שפעלו במתחם פיקוד ושליטה במרחב ששימש בעבר כבית ספר ״אבן רשד״ במרחב דיר אלבלח. 

בנוסף, כלי טיס תקפו באופן ממוקד ובהכוונה מודיעינית של אמ״ן, שב״כ ופיקוד הדרום מחבלים של ארגון הטרור חמאס שפעלו במתחם פיקוד ושליטה ששימש בעבר כמסגד ״שאהדא אלאקצא״ במרחב דיר אלבלח.

מתחמי הפיקוד והשליטה שימשו את מחבלי החמאס לתכנון והוצאה לפועל של פעולות טרור נגד כוחות צה״ל ומדינת ישראל.

טרם התקיפות ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות נגד ארגוני הטרור.

