## Message 12195

דובר צה"ל:

אוגדה 162 החלה בפעילות להשמדת טרור במרחב ג׳באליה: הכוחות השלימו את כיתור המרחב

כוחות אוגדה 162 החלו לפעול במהלך הלילה במרחב ג'באליה, בעקבות מידע מודיעיני מקדים ולאחר הערכת מצב מתמשכת ופעילות הכוחות בשטח, שהעידו על הימצאות מחבלים ותשתיות טרור במרחב, לצד ניסיונות שיקום של תשתיות טרור על-ידי ארגון הטרור חמאס באיזור. 

צוותי הקרב החטיבתיים של חטיבות 401 ו-460 השלימו את כיתור המרחב והכוחות ממשיכים לפעול כעת במרחב. 

בטרם תחילת הפעולה ובמהלכה, כלי טיס של חיל האוויר, בהכוונת חטיבה 215, תקפו עשרות מטרות צבאיות בסיוע לכוחות המתמרנים, בהן מחסני אמצעי לחימה, תשתיות תת-קרקעיות, חוליות מחבלים ותשתיות צבאיות נוספות. 

הפעולה תמשך ככל שיידרש, תוך פגיעה שיטתית והשמדה יסודית של תשתיות הטרור במרחב.

![Video](https://data.iron-swords.co.il/2024/October/06/12195/12195_media.mp4)
