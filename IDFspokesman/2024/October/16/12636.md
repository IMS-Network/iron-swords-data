## Message 12636

דובר צה"ל:

צה"ל תקף עשרות מטרות טרור של חיזבאללה במרחב נבטיה; הושמד תוואי תת קרקעי ששימש את יחידת "רדואן" של חיזבאללה בדרום לבנון

כוחות אוגדה 91 ממשיכים לפעול נגד תשתיות טרור של ארגון הטרור חיזבאללה בדרום לבנון. 
הכוחות פשטו בימים האחרונים על מערכת פירים ותשתיות תת-קרקעיות, שכללו מרחבי שהייה והצטיידות, ואיתרו בהם אמצעי לחימה רבים.

תשתיות אלה נועדו לשמש את יחידת "רדואן" של חיזבאללה ביום פקודה במסגרת התוכנית ל״כיבוש הגליל״.

תוואי התשתית מוקם בלב כפר, תחת בתים של אזרחים לבנוניים ששימשו את מחבלי חיזבאללה, תוך שימוש ציני במתקנים אזרחיים בדרום לבנון. הבוקר (ד'), התוואי הושמד על ידי כוחות צק״ח 8 ולוחמי יהל״ם.

מוקדם יותר היום, מטוסי קרב של חיל האוויר, בשיתוף פיקוד הצפון, תקפו עשרות מטרות טרור של ארגון הטרור חיזבאללה במרחב נבטיה. 
בין המטרות שהותקפו: מבנים צבאיים, מפקדות צבאיות ומחסני אמצעי לחימה, אותם מיקם ארגון הטרור חיזבאללה סמוך למבנים אזרחיים, תוך שימוש באוכלוסייה האזרחית כמגן אנושי.

![Video](https://data.iron-swords.co.il/2024/October/16/https://data.iron-swords.co.il/2024/October/16/12636/12636_media.mp4)
