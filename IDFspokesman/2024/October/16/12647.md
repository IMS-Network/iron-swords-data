## Message 12647

דובר צה"ל: 

צה"ל חיסל את מפקד גזרת קאנא של ארגון הטרור חיזבאללה

צה"ל תקף וחיסל באמצעות מטוס קרב של חיל האוויר ובהכוונת פיקוד הצפון, במרחב כפר קאנא שבדרום לבנון, את המחבל ג'לאל מוצטפא חרירי, מפקד גזרת קאנא של ארגון הטרור חיזבאללה. 

חרירי היה אחראי על התכנון וההוצאה לפועל של מתווי טרור רבים לעבר העורף הישראלי מגזרת קאנא. 
יחד עם חרירי חוסלו גם אחראי הארטילריה, ואחראי הנ"ט של ארגון הטרור חיזבאללה במרחב. 

חיסולים אלו מהווים פגיעה נוספת בארגון הטרור חיזבאללה, צה"ל ימשיך לפעול על מנת לסכל כל איום כנגד מדינת ישראל ואזרחיה.

