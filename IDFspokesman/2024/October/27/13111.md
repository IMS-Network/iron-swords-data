## Message 13111

דובר צה"ל:

תוך 24 שעות: צה"ל חיסל את מפקד גזרת בינת ג'בל ומחליפו בארגון הטרור חיזבאללה

מטוסי קרב של חיל האוויר תקפו שלשום (ו׳), בהכוונה מודיעינית של פיקוד הצפון, וחיסלו את המחבל אחמד ג'עפר מעתוק, מפקד גזרת בינת ג'בל בארגון הטרור חיזבאללה. 

יממה לאחר מכן, מטוסי קרב של חיל האוויר, בהכוונה מודיעינית של פיקוד הצפון, תקפו וחיסלו את מחליפו בתפקיד. 
בנוסף, חוסל בתקיפה זו אחראי הארטילריה של גזרת בינת ג׳בל בארגון הטרור חיזבאללה.

המחבלים הכווינו והוציאו לפועל מתווי טרור רבים מגזרת בינת ג'בל, לרבות ירי תמ״ס וטילי נ״ט לעבר אזרחי מדינת ישראל וכוחות צה"ל הפועלים בדרום לבנון.

צה״ל ימשיך לפעול בעוצמה כנגד מחבלי ומפקדי ארגון הטרור חיזבאללה.

