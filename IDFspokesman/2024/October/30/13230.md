## Message 13230

דובר צה״ל:

צה"ל ממשיך לחסל את בכירי ארגון הטרור חיזבאללה בכל רחבי לבנון: חוסל סגן מפקד כוח רדואן של הארגון

מטוסי קרב של חיל האוויר בהכוונה מודיעינית של אמ"ן, חיל האוויר ופיקוד הצפון תקפו במרחב נבטיה וחיסלו את מוסטפא אחמד שחאדי, אשר שימש כסגן מפקד כוח רדואן של ארגון הטרור חיזבאללה.

מוסטפא אחמד שחאדי קידם מתווי טרור כנגד מדינת ישראל. חיסול זה מהווה פגיעה נוספת ביכולות תפקוד כוח רדואן, של ארגון הטרור חיזבאללה לקדם ולבצע פעולות טרור כנגד כוחות צה"ל והעורף הישראלי בגבול הצפון, ובפרט התכנית לכיבוש הגליל. 
בתפקידיו הקודמים היה אחראי המבצעים ברדואן בתקופת הלחימה בסוריה בין 2012-2017 ובנוסף ניהל בפועל את מתווי לחימת היחידה בדרום לבנון.

יחידת רדואן היא יחידת העילת של ארגון הטרור חיזבאללה שמטרתה לחדור לשטח ישראל, ולכבוש אזורים הסמוכים לגבול הצפון. צה"ל ימשיך לפעול כנגד מחבלי ומפקדי ארגון הטרור חיזבאללה ולסכל כל איום אל מול אזרחי מדינת ישראל.

