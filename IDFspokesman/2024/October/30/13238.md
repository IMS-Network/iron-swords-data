## Message 13238

דובר צה"ל:

צה״ל תקף מאגרי דלק בעומק לבנון של יחידת ההתעצמות הלוגיסטית של חיזבאללה 

מוקדם יותר היום מטוסי קרב של חיל האוויר, בהכוונת אגף המודיעין תקפו במרחב הבקאע אתרי דלק הממוקמים במתחמים צבאיים של יחידת ההתעצמות הלוגיסטית של ארגון הטרור חיזבאללה (4400). היחידה אחראית בין היתר על העברת אמצעי לחימה מאיראן ושלוחותיה לארגון הטרור חיזבאללה בלבנון. האתרים הללו סיפקו דלק לכלי רכב בשירות ארגון הטרור ושימשו כאמצעי משמעותי להפעלת תשתיותיו הצבאיות. 

הדלק באתרים סופק על ידי איראן כחלק מהתמיכה הצבאית של איראן בארגון הטרור חיזבאללה. איראן מממנת יותר ממחצית מתקציב חיזבאללה, זאת באמצעות כוח קודס של משמרות המהפכה המעביר נפט וכסף בצירים שונים ללבנון. 

ארגון הטרור חיזבאללה ממשיך ואוגר לעצמו כמות דלק משמעותית, ומשתמש בה לצורכי טרור, פעילות זו פוגעת ומסכנת את אזרחי מדינת לבנון.

