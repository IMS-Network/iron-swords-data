## Message 13248

דובר צה״ל:

צה״ל מקים אוגדה חדשה בגבול המזרחי

שר הביטחון, יואב גלנט, והרמטכ״ל רב-אלוף הרצי הלוי אישרו הקמת אוגדה מרחבית מזרחית שייעודה הגנה על גבולה המזרחי של מדינת ישראל. ההחלטה התקבלה בתום עבודת מטה שבחנה את הצרכים המבצעיים ויכולות ההגנה במרחב, בהתאם לתכנון בניין הכוח של צה״ל בראי לקחי המלחמה והערכת המצב. האוגדה תוכפף לפיקוד המרכז. 

ייעוד האוגדה הוא חיזוק ההגנה במרחב הגבול, כביש 90 והיישובים, ומענה להתמודדות עם אירועי טרור והברחת אמצעי לחימה, תוך שמירה על גבול של שלום וחיזוק שיתוף הפעולה עם צבא ירדן.

