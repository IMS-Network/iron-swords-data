## Message 13217

דובר צה"ל:

בלבנון: הותקף המשגר ממנו זוהו השיגורים לעבר מעלות תרשיחא אמש (ג'); בעזה: כוחות אוגדה 162 חיסלו עשרות מחבלים בצפון הרצועה

מטוסי קרב של חיל האוויר בהכוונת פיקוד הצפון תקפו במהלך היום יותר מ-100 מטרות טרור וחיסלו עשרות מחבלים של ארגון הטרור חיזבאללה ברחבי לבנון. 

בין המטרות שהותקפו, המשגר ממנו זוהו השיגורים שחצו אמש (ג') לשטח הארץ ונפלו בעיר מעלות תרשיחא.

ביממה האחרונה כוחות אוגדה 146 המשיכו את הפעילות במרחב דרום לבנון, איתרו אמצעי לחימה ותקפו עשרות מטרות טרור, בהן עמדות שיגור נ"ט ומבנים צבאיים. כלי טיס של חיל אוויר זיהו ותקפו חוליות מחבלי חזבאללה.

כוחות אוגדה 91 ממשיכים להשמיד פירים, לאתר אמצעי לחימה ולחסל מחבלים. במהלך היממה האחרונה הכוחות איתרו טילי נ"מ ומפות הכוללות מתווי ירי לשטח הארץ.
במהלך הפעילות הכוחות איתרו אמצעי לחימה רבים ומשגרים המוקמו בלב אוכלוסייה אזרחית וכוונו לעבר יישובי הצפון.

ברצועת עזה אוגדה 162 ממשיכה לפעול במרחב ג'באליה, הכוחות חיסלו ביממה האחרונה עשרות מחבלים בסגירות מעגל מהאוויר ובקרבות פנים אל פנים.

![Video](https://data.iron-swords.co.il/2024/October/30/https://data.iron-swords.co.il/2024/October/30/13217/13217_media.mp4)
