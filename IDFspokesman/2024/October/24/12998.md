## Message 12998

דובר צה״ל:

מטוסי קרב של חיל האוויר תקפו מוקדם יותר היום, בהכוונה מודיעינית של אמ״ן, שב״כ ואוגדה 252, מחבלים שפעלו במתחם פיקוד ושליטה במרחב ששימש בעבר כבית ספר ״שהדאא' אלנציראת״ שבנציראת.

מתחם הפיקוד והשליטה שימש את מחבלי החמאס לתכנון והוצאה לפועל של פעולות טרור נגד כוחות צה״ל ומדינת ישראל. 

צה"ל מפעיל את מירב המאמצים על מנת למנוע פגיעה בבלתי מעורבים. טרם התקיפה ננקטו צעדים רבים בכדי לצמצם את הסיכוי לפגיעה באזרחים.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות כנגד ארגוני הטרור.

