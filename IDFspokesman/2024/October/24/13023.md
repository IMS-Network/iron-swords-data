## Message 13023

דובר צה״ל לתקשורת הזרה: ״ישראל ביקשה הבהרות דחופות מבכירי האו"ם לגבי מעורבות עובדי אונר"א בטבח ה-7 באוקטובר״

התרגום המלא: 
היום לפני שנה, בחג שמחת תורה, חמאס ביצע את הטבח האכזרי ב-7 באוקטובר.

צה"ל תקף והרג אתמול את אחד המחבלים שחדרו לישראל באותו יום חשוך, והיה מעורב ישירות ברצח ובחטיפת אזרחים ישראלים.

מוחמד אבו איתיווי היה מפקד נוחבה בגדוד אל-בוריג' של חטיבת מחנות המרכז של חמאס. הוא גם הועסק על ידי אונר"א מאז יולי 2022. יש לנו את הרישומים להוכיח זאת.

ב-7 באוקטובר, מוחמד אבו איתיווי פיקד על הטבח במיגונית ברעים, שם תפסו מחסה צעירים שנמלטו מפסטיבל הנובה. מהמיגונית הזאת בצד הדרך נחטפו הירש גולדברג פולין ז״ל, אלון אהל, אור לוי ואליה כהן לעזה ורבים אחרים נרצחו.

ישראל ביקשה הבהרות דחופות מבכירי האו"ם לגבי מעורבות עובדי אונר"א בטבח ה-7 באוקטובר.

![Video](https://data.iron-swords.co.il/2024/October/24/13023/13023_media.mp4)
