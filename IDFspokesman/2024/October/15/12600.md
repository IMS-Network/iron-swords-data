## Message 12600

דובר צה"ל:

הרמטכ"ל שוחח עם רמטכ״ל איטליה

הרמטכ"ל, רב-אלוף הרצי הלוי, שוחח השבוע עם רמטכ״ל איטליה, גנרל (****) לוסיאנו פורטולנו. 

השניים שוחחו על האירועים המבצעיים האחרונים, תמונת המצב הבטחונית והאתגרים הנלווים. בתוך כך באופן בו חיזבאללה מנצל את הסמיכות לעמדות ומוצבי יוניפי״ל לטרור נגד מדינת ישראל.
הרמטכ״ל ציין כי צה״ל ימשיך לתחקר את נסיבות הפגיעה בכוחות יוניפי״ל בדרום לבנון, ואת החשיבות של פעולה משותפת של הצבאות נגד הטרור במרחב.

הרמטכ״ל הביע את הערכתו לקשר בין הצבאות, והתייחס לכך שצה"ל ימשיך להעמיק את היחסים המקצועיים עם צבא איטליה מתוך מחויבות משותפת לחיזוק היציבות האזורית והביטחון במזרח התיכון.

