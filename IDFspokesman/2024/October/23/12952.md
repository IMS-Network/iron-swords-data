## Message 12952

דובר צה"ל:

צה״ל ממשיך להשמיד את תשתיות הטרור שחיזבאללה בנה לאורך שנים בדאחייה שבביירות: הלילה הותקפו אתרים לייצור ולאחסון אמצעי לחימה ומפקדות

מטוסי קרב של חיל האוויר תקפו במהלך הלילה, בהכוונה מודיעינית מדויקת של אגף המודיעין, מספר אתרים לייצור ולאחסון אמצעי לחימה ומפקדות של ארגון הטרור חיזבאללה, אשר מוקמו בתוך בניינים אזרחיים בדאחייה שבביירות.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים אזהרות מקדימות לאוכלוסייה באזור.

תקיפה זו מהווה חלק נוסף במאמץ המתמשך לפגיעה במחסני אמצעי הלחימה ואתרי הייצור במרחב ביירות של ארגון הטרור חיזבאללה, שממוקמים בלב אוכלוסיה אזרחית מתחת לבנייני מגורים.

![Video](https://data.iron-swords.co.il/2024/October/23/12952/12952_media.mp4)
