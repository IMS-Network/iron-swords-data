## Message 12970

דובר צה"ל:

שבירת המצור של חמאס על ג׳באליה: מאתמול עשרות אלפי פלסטינים נעים מהמרחב; עד כה התפנו מעל 20,000 כ-150 מחבלים נעצרו

הלחץ הצבאי של אוגדה 162 על המרחב למול מחבלים וטרור מתגבר ובמקביל צה״ל מאפשר לאזרחים להתפנות למען בטחונם באופן בטוח ודרך נתיבים מסודרים.

שבירת המצור של חמאס על ג׳באליא מתבטאת בעשרות אלפי אזרחים שמתפנים מהאיזור מאתמול בשעות הבוקר, זאת על אף המאמצים של חמאס למנוע מהאזרחים להתפנות מהמרחב. 
כמו כן, מעל ל-150 מחבלים נעצרו על ידי כוחות הביטחון, חלקם נכנעו.

צוותי הקרב של חטיבות גבעתי, 401 ו-460 ממשיכים גם עכשיו בפעילות במרחב.

לצד זאת, צה״ל באמצעות המתפ״ש נמצא בקשר רציף עם הקהילה הבינלאומית ומערכת הבריאות לשם שמירה על התפעול השוטף של מערכי החירום של בתי החולים באמצעות העברת ציוד רפואי ותספוקת דלקים בכפוף למצב המבצעי לצד פינוי צוותים, חולים ומלווים בתיאום מת״ק עזה.

![Video](12970/12970_media.mp4)
