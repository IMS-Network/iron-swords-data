## Message 12942

דובר צה"ל:

בדרום לבנון: שלושה מפקדי גזרות של חיזבאללה חוסלו ב-48 השעות האחרונות, כ-70 מחבלי חיזבאללה חוסלו ביממה האחרונה, ברצועת עזה: הכוחות ממשיכים לאתר אמצעי לחימה ולחסל מחבלים מהקרקע מהאוויר

מטוסי קרב של חיל האוויר, בהכוונת פיקוד הצפון, תקפו בימים האחרונים וחיסלו את מפקדי הגזרות ג'בשית, ג'ויה וקאנא של ארגון הטרור חיזבאללה. 
המחבלים פיקדו על מתווי טרור רבים מגזרתם שיועדו לפגוע בעורף הישראלי, לרבות ירי רקטות וטילי נ"ט לעבר יישובי הצפון. 

בדרום לבנון, כוחות צה"ל ממשיכים בפעילות לחיסול מחבלים והשמדת תשתיות טרור של חיזבאללה במרחב. 
הכוחות חיסלו ביממה האחרונה כ-70 מחבלי חיזבאללה מהקרקע מהאוויר.
במהלך הפעילות, הלוחמים איתרו בסיוע אווירי ומודיעיני, והשמידו תשתיות תת קרקעיות ומצבורי אמצעי לחימה, בהם נשקים, משגרי רקטות ונ"ט, פצצות מרגמה, תחמושת וציוד צבאי נוסף.

במספר פעילויות משותפות של חיל האוויר וכוחות אוגדה 36, חוסלו יותר מ-20 מחבלי חיזבאללה שהיוו איום על הכוחות.

![Video](https://data.iron-swords.co.il/2024/October/23/https://data.iron-swords.co.il/2024/October/23/12942/12942_media.mp4)
