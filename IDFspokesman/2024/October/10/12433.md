## Message 12433

דובר צה"ל:

מפקד פיקוד העורף בזירת נפילה בצפת: ״יש קשר ישיר בין היכולת של צה"ל להמשיך לתקוף ולפגוע בחיזבאללה, לבין יכולת העמידה והחוסן של העורף - לכן כל כך חשוב להקפיד על ההנחיות״

מפקד פיקוד העורף, אלוף רפי מילוא, הגיע אתמול (ד') לזירות הנפילה בצפת ובקרית שמונה, עם מפקד מחוז צפון, אלוף-משנה יהודה לב, שעות בודדות לאחר האירועים.

האלוף קיים הערכת מצב בשטח עם אנשי פיקוד העורף שקפצו למקום, כוחות הביטחון וההצלה ונציגי הרשות המקומית, והדגיש את חשיבות מהירות התגובה ושיתוף הפעולה בין כלל הגורמים. בהמשך, התייחס האלוף גם להיערכות התושבים לקראת יום כיפור, תוך מתן דגש על שמירת ערנות והקשבה להנחיות פיקוד העורף.

![Video](https://data.iron-swords.co.il/2024/October/10/12433/12433_media.mp4)
