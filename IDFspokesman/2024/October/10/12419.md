## Message 12419

במקביל, לוחמי צה"ל ממשיכים לפעול ברחבי רצועת עזה.
במרחב ג'באליה, כוחות אוגדה 162 חיסלו עשרות מחבלים ביממה האחרונה, בהם מחבלים ששיגרו נ"ט לעבר כוחותינו, ואיתרו אמצעי לחימה רבים במרחב, בהם נשקים מסוג קלאצ'ניקוב, RPG ותחמושת. 
ברפיח, כוחות אוגדת עזה איתרו והשמידו משגרי רקטות, אמצעי לחימה ופירי מנהרות תת קרקעיות. 
במרכז הרצועה, כוחות אוגדה 252 חיסלו ביממה האחרונה מחבלים רבים, איתרו אמצעי לחימה והשמידו תשתיות צבאיות במרחב. 

במהלך היממה האחרונה חיל האוויר תקף, בסיוע לכוחות המתמרנים, יותר מ-110 מטרות צבאיות של ארגון הטרור חיזבאללה בלבנון וכ-30 מטרות טרור של ארגון הטרור חמאס ברצועת עזה, בהן חוליות מחבלים, מחסני אמצעי לחימה, משגרים, מבנים צבאיים,תשתיות תת קרקעיות ותשתיות צבאיות נוספות.

כוחות צה"ל ערוכים, בהגנה ובהתקפה, בכל הגזרות.

