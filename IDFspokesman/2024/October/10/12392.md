## Message 12392

דובר צה״ל:

צה"ל חיסל בדרום לבנון שני מחבלים שקידמו מתווי טרור כנגד יישובי הצפון, וממשיך לתקוף אמצעי לחימה של חיזבאללה בלבנון

מטוסי קרב של חיל האוויר, תקפו וחיסלו בהכוונת חטיבת האש 7338, את מפקד מרחב חולא בארגון הטרור חיזבאללה, המחבל אחמד מצטפא אלחאג׳ עלי, אשר היה אחראי על מאות שיגורי תלול-מסלול ונ"ט לעבר מרחב קריית שמונה. 

בתקיפה נוספת, חוסל מפקד מערך הנ"ט במרחב מיס אל ג'בל, המחבל מוחמד עלי חמאדן, שהיה אחראי על מתווי נ"ט רבים לעבר יישובי הצפון.

אתמול (ד') ובמהלך הלילה, מטוסי קרב של חיל האוויר, בהכוונה מודיעינית מדויקת של אגף המודיעין, תקפו מחסני אמצעי לחימה במרחב ביירות ומחסני אמצעי לחימה ותשתיות צבאיות נוספות בדרום לבנון.

טרם התקיפות במרחב ביירות ננקטו צעדים רבים כדי לצמצם את הסיכוי בפגיעה בבלתי מעורבים הכוללים אזהרות מקדימות לאוכלוסייה באזור.

ארגון הטרור חיזבאללה ממקם את אמצעי הלחימה שלו מתחת לבנייני מגורים, בתי ספר, מסגדים ואוניברסיטאות בלב העיר ביירות ומסכן את האוכלוסייה באזור.

![Video](https://data.iron-swords.co.il/2024/October/10/12392/12392_media.mp4)
