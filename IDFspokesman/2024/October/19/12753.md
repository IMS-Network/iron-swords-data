## Message 12753

ברצועת עזה, לוחמי צוות הקרב של חטיבת הנח"ל, בפיקוד אוגדת עזה, חיסלו במרחב רפיח שתי חוליות מחבלים שהיוו איום על הכוחות. בנוסף, לוחמי צק"ח ביסל"ח חיסלו מחבלים חמושים בחילופי אש.
לוחמי צוות הקרב של חטיבת גבעתי הצטרפו אתמול (ו') לפעילות כוחות אוגדה 162 במרחב ג'באליה.
כוחות האוגדה חיסלו מספר מחבלים בהיתקלויות מטווח קצר ובהכוונת תקיפות של חיל האוויר.
במרכז הרצועה, כוחות אוגדה 252 הכווינו מספר תקיפות של חיל האוויר, בהן הושמדו מבנים צבאיים ששימשו את חמאס לביצוע ירי צליפה והנחת מטענים.

