## Message 12764

דובר צה״ל:

צה״ל תקף מחסני אמצעי לחימה ומפקדה של מטה המודיעין של ארגון הטרור חיזבאללה בדאחייה שבביירות

מטוסי קרב של חיל האוויר תקפו לפני זמן קצר, בהכוונה מודיעינית מדויקת של אגף המודיעין, מספר מחסני אמצעי לחימה ומפקדה של מטה המודיעין של ארגון הטרור חיזבאללה בדאחייה שבביירות.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים אזהרות מקדימות לאוכלוסייה באזור.

תקיפה זו מהווה חלק נוסף במאמץ המתמשך לפגיעה במחסני אמצעי הלחימה ואתרי הייצור במרחב ביירות של ארגון הטרור חיזבאללה, שממוקמים בלב אוכלוסיה אזרחית, מתחת לבנייני מגורים בלב העיר ומהווים סיכון מתמשך לאוכלוסייה.

![Video](12764/12764_media.mp4)
