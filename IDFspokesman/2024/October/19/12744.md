## Message 12744

דובר צה"ל:

חוסל סגן מפקד גזרת בינת ג'ביל של חיזבאללה, כוחות צה"ל ממשיכים בלחימה בדרום לבנון וברצועת עזה

מטוסי קרב של חיל האוויר תקפו בהכוונת פיקוד הצפון וחיסלו אתמול (ו'), את המחבל נאצר עבד אלעזיז רשיד, סגן מפקד גזרת בינת ג'ביל של ארגון הטרור חיזבאללה.
המחבל קידם והוציא לפועל פעולות טרור ממרחב בינת ג'ביל נגד אזרחי מדינת ישראל.

במקביל, כוחות צה"ל ממשיכים בפעילות הממוקדת בדרום לבנון. 

לוחמי צוותי הקרב של אוגדה 36 איתרו והשמידו אמצעי לחימה רבים, בהם כוורת משגרי רקטות, משגר טילי נ"ט מסוג 'קורנט' אשר היה מוכן לשיגור לעבר יישובי הצפון, רקטות וציוד לחימה נוסף.
כוחות צק"ח 188 הכווינו כלי טיס של חיל האוויר, שתקף משגר ממנו בוצעו שיגורים זמן קצר קודם לכן לעבר הכוחות, לא היו נפגעים. 
כוחות אוגדה 98 איתרו והשמידו ביממה האחרונה מצבורי אמצעי לחימה במהלך פעילות הכוחות בדרום לבנון, בהם נשקים, טילי נ"ט וציוד צבאי נוסף. 

בתקיפות חיל האוויר ביממה האחרונה, בהכוונת פיקוד הצפון, הושמדו מהאוויר מחסני אמצעי לחימה ומשגרים רבים של חיזבאללה שכוונו לעבר עורף מדינת ישראל, מחלקם שוגרו ביממה האחרונה רקטות לעבר יישובי הצפון.

![Video](https://data.iron-swords.co.il/2024/October/19/https://data.iron-swords.co.il/2024/October/19/12744/12744_media.mp4)
