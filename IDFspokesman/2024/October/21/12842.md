## Message 12842

דובר צה״ל:

צה"ל תקף מפקדות ואתרים בהם אוחסנו כספים של הזרוע הצבאית של ארגון הטרור חיזבאללה ששימשו לפעילות טרור

מטוסי קרב של חיל האוויר תקפו במהלך הלילה, בביירות, בעומק ובדרום לבנון, ובהכוונה מודיעינית של אגף המודיעין, עשרות מפקדות ואתרים בהם אוחסנו כספים ששימשו את הזרוע הצבאית של ארגון הטרור חיזבאללה לפעילות טרור נגד מדינת ישראל. 

כספים אלו, ששימשו לפעילות טרור, אוחסנו בין היתר בנכסים של אגודת קרצ' אלחסן, אשר מממנת את פעילות הטרור של חיזבאללה באופן ישיר, לרבות רכישת אמצעי לחימה, ולשם תשלום וחלוקת משכורת לפעילי הזרוע הצבאית של חזבאללה. 
חיזבאללה מאחסן מאות מיליוני דולרים בסניפי האגודה, בהם כספים שמשויכים באופן ישיר לארגון הטרור חיזבאללה. 

טרם התקיפות ננקטו צעדים רבים על מנת לצמצם את הסיכוי לפגיעה באזרחים, הכוללות אזהרות רבות בפלטפורמות שונות לאוכלוסייה באזור. 

תקיפות אלה מהוות חלק נוסף מהמאמץ המתמשך של צה"ל לפגוע בפעילות הטרור של חיזבאללה, משבשות את הפעילות הצבאית של חיזבאללה ומקשות על חיזבאללה לשקם את יכולותיו הצבאיות.

![Video](https://data.iron-swords.co.il/2024/October/21/https://data.iron-swords.co.il/2024/October/21/12842/12842_media.mp4)
