## Message 12848

דובר צה״ל:

כוחות הביטחון פועלים כעת במבצע גדודי בחטיבת אפרים; עד כה במהלך החג וחול המועד נעצרו יותר מ-35 מבוקשים בפיקוד המרכז והוחרמו מספר אמצעי לחימה

כוחות צה"ל, שב"כ ומג"ב פועלים כעת במבצע גדודי למעצר מחבלים וסיכול תשתיות טרור בדיר אבו משעל שבחטיבת אפרים. במהלך הלילה הכוחות פעלו בכל אחת מחטיבות יהודה ושומרון ועצרו 15 מבוקשים. 

במהלך החג, כוחות הביטחון פעלו במרחב יהודה ושומרון ובחטיבת הבקעה והעמקים, עצרו 23 מבוקשים והחרימו אמצעי לחימה רבים. 
בג׳נין שבחטיבת מנשה, כוח מסוערב של מג"ב איו"ש, בשיתוף צה"ל ובהכוונה מודיעינית מדויקת של שב"כ, פשט על רכבו של מבוקש חמוש באקדח לאור יום. העצור והאקדח בו היה חמוש הועברו להמשך חקירה בשב״כ.

במהלך ימי החג וחול המועד ובהתאם להערכת המצב, מספר פלוגות לוחמים מתגברות את משימות ההגנה בפיקוד המרכז, זאת על מנת לחזק את היערכות הכוחות לתרחישים שונים בגזרה, ההגנה על היישובים במרחב, על מרחבי הבילוי והטיול בימי החג ובמרחב התפר.

![Video](https://data.iron-swords.co.il/2024/October/21/12848/12848_media.mp4)
