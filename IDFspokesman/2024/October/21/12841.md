## Message 12841

כוחות אוגדה 91 זיהו חוליית מחבלים מארגון הטרור חיזבאללה ששיגרה רקטות לעבר צפון הארץ ממרחב הסמוך לבית ספר באזור, ובסגירת מעגל מהירה הכווינו כלי טיס של חיל האוויר שתקף את המחבלים וחיסל אותם.

לוחמי אוגדה 98 חיסלו ביממה האחרונה מחבלים רבים של חיזבאללה, בהם מפקדים בדרג הטקטי של הארגון וחוליית מחבלים ששיגרה טילי נ״ט לעבר כוחותינו. כוחות אוגדות 36 ו-146 איתרו משגרי נ"ט שכוונו לעבר יישובי הצפון לצד תשתיות תת קרקעיות, והכווינו תקיפות של חיל האוויר בהן חוסלו מחבלי חיזבאללה.

בהכוונת פיקוד הצפון, חיל האוויר תקף עשרות משגרים שכוונו לעבר עורף מדינת ישראל, מבנים צבאיים ותשתיות צבאיות נוספות של חיזבאללה.

