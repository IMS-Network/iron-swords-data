## Message 12270

דובר צה"ל:

במטס אווירי רחב 100 מטוסי חיל האוויר תקפו יותר מ-120 מטרות טרור של חיזבאללה בדרום לבנון

מטוסי חיל האוויר השלימו היום (ב׳) מטס אווירי רחב היקף בדרום לבנון. בהכוונה מודיעינית מדויקת של אגף המודיעין ובהובלת פיקוד הצפון ואגף המבצעים, 100 מטוסי קרב של חיל האוויר תקפו במשך שעה, יותר מ-120 מטרות טרור של יחידות בארגון הטרור חיזבאללה, בהן מטרות של יחידות גיאוגרפיות של חזית הדרום, מטרות של כוח רדואן, מערך הטילים והרקטות ומטה המודיעין של חיזבאללה בדרום לבנון. 

תקיפות אלו מתווספות לשורת תקיפות אשר נועדו להעמקת הפגיעה ביכולות הפיקוד, השליטה והירי של חיזבאללה, ולסיוע לכוחות הקרקעיים המתמרנים להשגת מטרותיהם.

![Video](https://data.iron-swords.co.il/2024/October/07/https://data.iron-swords.co.il/2024/October/07/12270/12270_media.mp4)
