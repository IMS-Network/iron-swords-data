## Message 12267

דובר צה"ל:

48 שעות של פעילות מבצעית ברחבי פיקוד המרכז: כוחות הביטחון עצרו 45 מבוקשים והחרימו אמצעי לחימה רבים

לוחמי צה"ל, שב"כ ומג"ב פעלו בשעות הבוקר בג'נין, טולכרם, נור א-שמס ובקלנדיה במבצעים התקפיים למעצר מבוקשים וסיכול מחבלים.

ביומיים האחרונים, הכוחות עצרו 45 מבוקשים ברחבי פיקוד המרכז. 

במהלך המבצע בקלנדיה, התפתחה הפרת סדר אלימה במרחב, במסגרתה מפרי סדר השליכו בלוקים ואבנים לעבר הכוח שפעל במרחב וסיכנו אותו. הכוח הגיב באמצעים לפיזור הפגנות ובירי חי לעבר מפרי הסדר, זוהו פגיעות.

בחטיבת יהודה עצרו 17 מבוקשים והחרימו עשרות אלפי שקלים של כספי טרור. 
בחטיבת שומרון, הכוחות עצרו חמישה מבוקשים והחרימו חמישה אקדחים ואמצעי לחימה נוספים. 
בקלקיליה ובא-לובן שבאפרים נעצרו שישה מבוקשים ובחטיבת מנשה נעצרו שלושה מבוקשים נוספים.
בחטיבת הבקעה והעמקים ובחטיבת עציון נעצרו ביומיים האחרונים 14 מבוקשים החשודים בפעילות טרור. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

