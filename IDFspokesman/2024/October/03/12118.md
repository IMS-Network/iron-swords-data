## Message 12118

הודעה משותפת לדובר צה"ל ודוברות שב"כ:

צה"ל ושב"כ חיסלו בעזה את המחבל שביצע את הלינץ' ברמאללה באוקטובר 2000

צה"ל ושב"כ חיסלו הלילה (ד'), בתקיפה מהאוויר בדיר אל בלאח שבמרכז רצועת עזה, את המחבל עבד אלעזיז צאלחה.

צאלחה השתתף בלינץ' האכזרי ברמאללה בשנת 2000 בו נרצחו חיילי המילואים, רס"ל (במיל') יוסף (יוסי) אברהמי ז"ל ורב"ט (במיל') ודים נורז'יץ ז"ל. צאלחה מוכר מהתמונה בה צולם כשידיו מונפות מהחלון כשהן מגואלות בדם לאחר הלינץ'. 

צה"ל משתתף בצער המשפחות השכולות וימשיך ללוות אותן.

בשנים האחרונות היה מעורב בהכוונת פעילות טרור ביהודה ושומרון והמשיך לעסוק בפעילות טרור גם בימים אלו. 

המחבל צאלחה, בן 43, במוצאו מדיר ג'ריר שבבנימין, צאלחה גורש בעסקת שליט לרצועת עזה לאחר שנעצר בשנת 2001, אחרי הלינץ'.

צה"ל ושב"כ ימשיכו לחסל ולרדוף את מחבלי חמאס בעבר ובהווה ואת כל מי שמאיים על אזרחי מדינת ישראל.

