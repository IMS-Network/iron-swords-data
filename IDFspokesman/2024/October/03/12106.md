## Message 12106

רוחי משתהא היה מוותיקי ארגון הטרור חמאס, בעל השפעה ישירה על אופן הפעלת הכוח של הארגון. רוחי היה מעורב בקבלת החלטות בעלות אופי צבאי תוך ששימש גם כאחראי השלטון ברצועת עזה, מחזיק תיק האסירים בלשכה המדינית של הארגון ולשעבר מחזיק משרד הכספים.

משתהא הקים יחד עם סינוואר את מנגנון הביטחון הכללי של החמאס, וריצה איתו עונש מאסר בכלא הישראלי. עד למלחמה היווה את הדמות הבכירה והמרכזית ביותר של הזרוע המדינית של חמאס ברצועת עזה, ולאורך המלחמה הוביל את הפעילות השלטונית של חמאס בעת שעסק בפעילות טרור נגד ישראל.
משתהא היווה יד ימינו של מנהיג החמאס יחיא סינוואר, ונחשב מהמקורבים אליו ביותר.

צה"ל ושב"כ ימשיכו לרדוף את כל המחבלים שלקחו חלק בשבעה באוקטובר, לפעול ולפגוע בכל כל מי שיאיים על אזרחי מדינת ישראל.

