## Message 12145

דובר צה"ל:

צה"ל חיסל את אחד ממובילי פרויקט ייצור הטילים המדויקים בארגון הטרור חיזבאללה

בתחילת השבוע, מטוסי קרב של חיל האוויר תקפו, באופן ממוקד ובהכוונה מדויקת של אגף המודיעין במרחב ביירות, וחיסלו את המחבל מחמד יוסף עניסי, ששימש כבכיר במנהלת ייצור אמצעי הלחימה של ארגון הטרור חיזבאללה.

עניסי היה ממובילי פרויקט ייצור הטילים המדויקים של ארגון הטרור חיזבאללה בלבנון וכן היווה מוקד ידע ייחודי ובעל יכולות טכנולוגיות בתחום ייצור אמצעי לחימה.

עניסי הצטרף לארגון הטרור חיזבאללה לפני יותר מ-15 שנים והיה מומחה להנדסת מכונות, את הכשרתו הקדיש להתעצמות הארגון באמצעי לחימה אסטרטגיים.

