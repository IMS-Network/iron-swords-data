## Message 12146

הודעה משותפת לדובר צה"ל ודוברות שב"כ:

צה"ל ושב"כ חיסלו את ראש תשתית הטרור של חמאס בטולכרם, אשר תכנן פיגוע בטווח זמן המיידי, פעילים מרכזיים נוספים בתשתית חוסלו בתקיפה 

בפעילות משותפת של צה"ל ושב"כ מוקדם יותר היום, מטוסי קרב של חיל האוויר תקפו, בהכוונה מודיעינית של שב"כ, במרחב טולכרם וחיסלו את המחבל זאהי יאסר עבד אלראזק עופי, ראש תשתית חמאס בטולכרם. 

זאהי עופי תכנן והוביל את ניסיון פיגוע רכב התופת בעטרת ב-02.09.2024. במסגרת תפקידו סיפק אמצעי לחימה לפעילי טרור רבים במרחב ותכנן להוציא פיגועים משמעותיים רבים נוספים ליישובים באיו"ש וליתר העורף הישראלי, בתוך כך, התכוון לבצע פיגוע בטווח הזמן המיידי.

כמו כן, עופי לקח חלק בתכנון והוצאה לפועל של מספר פיגועים משמעותיים ועצימים נגד אזרחים בשטחי יהודה ושומרון, בתוכם פיגועים בהם נפצעו אזרחים ישראלים נוספים. במסגרת זו, פעל לבסס תשתיות טרור מטעם חמאס וסייע לפעילי טרור במרחב לבצע פיגועי ירי ותופת משמעותיים.

בתקיפה חוסלו מספר פעילים מרכזיים נוספים אשר פעלו גם הם בתשתית הטרור בטולכרם.

תקיפה זו מצטרפת לרשימת חיסולים משמעותיים שביצעו צה"ל ושב"כ בצפון השומרון מתחילת המלחמה.

