## Message 12101

דובר צה"ל:

כוחות צה"ל ממשיכים בפעולה קרקעית בדרום לבנון, בניין עיריית בינת ג'בל ששימש מחסה למחבלי חיזבאללה ואמצעי לחימה הותקף, ביממה האחרונה כ-60 מחבלים חוסלו וכ-200 מטרות טרור הותקפו מהאוויר

במהלך הלילה, מטוסי קרב של חיל האוויר, תקפו באופן ממוקד ובשיתוף אוגדה 36, את בניין עיריית בינת ג'בל שבו פעלו מספר מחבלים של ארגון הטרור חיזבאללה. בבניין אוחסנו אמצעי לחימה רבים ששימשו את הארגון. במסגרת התקיפה חוסלו כ-15 מחבלים ששהו בבניין.
ארגון הטרור חיזבאללה מפר באופן שיטתי את הדין הבין לאומי, תוך ניצול מוסדות ממשלתיים ומבנים אזרחיים ומשתמש באוכלוסייה כמגן אנושי לפעולות טרור על מנת לפגוע בחיילי צה"ל ואזרחי מדינת ישראל.

מטוסי קרב של חיל האוויר, בהכוונת פיקוד הצפון תקפו כ-200 מטרות טרור של חיזבאללה בשטח לבנון. בין המטרות שהותקפו, מבנים צבאיים, מחבלים, מחסני אמצעי לחימה, עמדות תצפית ותשתיות צבאיות במספר מרחבים.

כמו כן, מטוסי קרב של חיל האוויר בשיתוף אוגדה 98, חיסלו מחבלים שביצעו את ירי טילים לעבר מרחב רכס רמים אתמול.

![Video](https://data.iron-swords.co.il/2024/October/03/https://data.iron-swords.co.il/2024/October/03/12101/12101_media.mp4)
