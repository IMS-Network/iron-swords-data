## Message 13305

דובר צה״ל:

עובד אונר״א לחוקרי 504: "חמאס נכנסו ולקחו הכל - הם רואים ברכבי אונר״א אמצעי הגנה עבורם": במהלך תנועת האוכלוסיה מג׳באליה נעצרו על ידי כוחות אוגדה 162 עד כה מאות מחבלים והועברו לחקירה

במסגרת פעילות כוחות אוגדה 162 במרחב ג'אבליה ערכו הכוחות, חוקרי השטח ולוחמי יחידה 504 עם רכזי וחוקרי השב״כ בידוק למתפנים עזתים מצפון לדרום הרצועה. בעת תהליך הבידוק עשרות אזרחים עזתיים העידו על הלחץ והאיומים שארגון הטרור חמאס מפעיל עליהם בכדי שלא יתפנו. 

בג׳אבליה ישנו ריכוז מחבלים גבוה של מחבלי חמאס ומחבלים מארגונים נוספים ברצועה. צה״ל מבצע מאמץ הנעת אוכלוסיה רחב ומאפשר לאזרחים להתפנות לשם הגנתם.

עד כה, כוחות צה"ל ושב״כ עצרו מאות מחבלים. מחקירות המחבלים עולות ידיעות מודיעניות התורמות למאמץ התמרון, איתור יעדי טרור ושמירה על ביטחון הכוחות.

חלק מהמחבלים לקחו חלק בטבח השבעה באוקטובר ובפעילות טרור נגד צה"ל ברצועת עזה - ביניהם מחבלי נוח'בה, צלפי נ״ט ועוד. המחבלים הועברו להמשך חקירה.

כניעת המחבלים ונסיונותיהם לעבור דרומה כתוצאה מהלחץ הצבאי מעידה על שבירת מעוז הטרור של חמאס בג'באליה.

![Video](https://data.iron-swords.co.il/2024/October/31/https://data.iron-swords.co.il/2024/October/31/13305/13305_media.mp4)
