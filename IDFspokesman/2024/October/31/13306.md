## Message 13306

דובר צה״ל:

צה"ל תקף מתחמי פיקוד ושליטה של יחידת "עזיז" וכוח רדואן של חיזבאללה במרחב אלחוש שבדרום לבנון

מטוסי קרב של חיל האוויר, בהכוונה מודיעינית של אגף המודיעין ופיקוד הצפון, תקפו לפני זמן קצר, במרחב אלחוש שבדרום לבנון, מתחמי פיקוד ושליטה, מפקדות ותשתיות צבאיות של מספר יחידות צבאיות של ארגון הטרור חיזבאללה, בהן יחידת "עזיז" וכוח רדואן של הארגון.
ארגון הטרור חיזבאללה קידם ממתחמים אלו מתווי טרור נגד אזרחי מדינת ישראל וכוחות צה״ל.

ארגון הטרור חיזבאללה משתלט באופן שיטתי על מרחבים אזרחיים ברחבי מדינת לבנון, על מנת לבצע פעולות ומתווי טרור, תוך הטמעות פעיליו ומפקדיו במרחב האזרחי. פעילות זו פוגעת ומסכנת את אזרחי מדינת לבנון.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללת אזהרות רבות בפלטפורמות שונות לאוכלוסייה באזור.

תקיפות אלו מהוות חלק נוסף במאמץ המתמשך של צה״ל לפגוע בפעילות הצבאית של ארגון הטרור חיזבאללה ולהקשות על הארגון לשקם את יכולותיו הצבאיות.

