## Message 12355

דובר צה״ל:

עשרות יירוטים תוך דקות ספורות במטח למרחב העיר חיפה; פעילות חיל האוויר בהגנה מכלל זירות הלחימה

מתחילת מבצע 'חיצי הצפון', שוגרו מלבנון לעבר ישראל למעלה מ-3000 רקטות לאזורים מיושבים. 

הלוחמים מכלל מערכות ההגנה האווירית, יחד עם טייסי חיל האוויר פועלים בכל הזירות - ויירטו בהצלחה ביממות האחרונות עשרות פריטים ששוגרו לעבר ישראל מעזה, לבנון, תימן ועירק.
יירוטים אלה מנעו פגיעות משמעותיות בעורף המדינה ובשילוב עם קיום הנחיות פיקוד העורף נמנעו נפגעים רבים. היירוטים מתבצעים בהתאם למדיניות.

מתחילת הלחימה ובכל עת, מטוסי ומסוקי קרב מפטרלים בשמיים ומערכות ההגנה האוויריות פרוסות ונמצאות בכוננות מתמדת לשם הגנה ב360 מעלות על שמי המדינה - זאת בנוסף לתקיפות הנרחבות של תשתיות ייצור ומחסני אמל"ח ברחבי מדינת לבנון.

מג"ד כיפת ברזל 137, סגן-אלוף איתמר עבו: "בשנה האחרונה יירטנו אלפי רקטות ומאות רבות של כלי טיס בלתי מאוישים ששוגרו מדרום, מצפון ומכיוונים נוספים מסביב למדינה. יחד עם זאת ההגנה אף פעם אינה הרמטית, השילוב של אזרחים ממושמעים, האנשים שמפעילים את הטכנולוגיה הוא השילוב המנצח שימשיך לתת את המענה הטוב ביותר".

![Video](https://data.iron-swords.co.il/2024/October/08/12355/12355_media.mp4)
