## Message 12344

דובר צה"ל:

צה"ל ממשיך לתקוף מטרות טרור של חיזבאללה: בסגירת מעגל מהירה הותקפו משגרים מהם שוגרו רקטות לחיפה

כלי טיס של צה"ל תקפו לפני זמן קצר מספר משגרים מהם שוגרו רקטות לחיפה היום.

במהלך הלילה, מטוסי קרב של חיל האוויר, בהכוונה מודיעינית של אגף המודיעין, תקפו בביירות מחסן אמצעי לחימה ותשתיות נוספות של ארגון הטרור חיזבאללה.

כלי טיס של חיל האוויר, בהכוונת פיקוד הצפון ממשיכים לתקוף בשעות האחרונות מחבלים ומטרות טרור של חיזבאללה בשטח לבנון. בין המטרות שהותקפו: משגרים, מבנים צבאיים של הארגון ועמדות שיגור נ"ט.

אמש (ב'), כוחות מחטיבה 646 זיהו מחבלים של ארגון הטרור חיזבאללה נכנסים למבנה בית ספר בכפר טיר חרפא. חיזבאללה השתמש במבנה בית הספר לצרכי טרור, ואף הציב בתוכו משגר שכוון לשטח הארץ. 
זמן קצר לאחר מכן, כלי טיס של חיל האוויר תקף וחיסל את המחבלים במרחב בית הספר.
זוהי דוגמה נוספת לניצול המרחב האזרחי על ידי ארגון הטרור.

במסגרת פעילות חטיבה 2 במרחב, הותקפו על ידי מטוסי ומסוקי קרב עמדות תצפית, משגרי נ״ט ועמדות מארב של חיזבאללה.

![Video](12344/12344_media.mp4)
