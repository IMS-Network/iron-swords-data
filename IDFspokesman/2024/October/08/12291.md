## Message 12291

הודעה משותפת לדובר צה״ל ודוברות שב״כ:

צה״ל ושב״כ חיסלו שלושה מחבלי חמאס שהשתתפו בטבח הרצחני ב-7 באוקטובר

בפעילות משותפת של צה״ל ושב״כ, כלי טיס של חיל האוויר תקף בתאריך 30.9.2024 מתחם פיקוד ושליטה ששימש בעבר כבית הספר ״שגאעיה״ בדרג' תופאח, ממנו מחבלים תכננו והוציאו לפועל פעולות טרור נגד כוחות צה״ל ואזרחי מדינת ישראל.

בתקיפה זו חוסלו מספר מחבלים, בהם  מחמד רפאעי, מחבל בחטיבת עזה של ארגון הטרור חמאס.
רפאעי השתתף בטבח הרצחני ב-7 באוקטובר במרחב כפר עזה ונחל עוז והיה מעורב בפעולות טרור נגד כוחות צה״ל ואזרחי מדינת ישראל. 

בפעילות נוספת של צה״ל ושב״כ ברפיח בתאריך 1.10.2024, כלי טיס תקף וחיסל שני מחבלי חמאס נוספים, מחמד זנון ובאסל אחרס שהשתתפו בטבח הרצחני ב-7 באוקטובר, והיו מעורבים במתווי טרור נגד אזרחי מדינת ישראל.

שב״כ וצה״ל ימשיכו לפעול בנחישות כנגד מחבלי ארגון הטרור חמאס שהשתתפו בטבח הרצחני ב-7 באוקטובר.

