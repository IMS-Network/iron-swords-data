## Message 12335

דובר צה"ל:

לוחמי צה"ל, שב"כ ומג"ב ממשיכים לפעול במבצעים חטיבתיים לסיכול טרור ברחבי יהודה ושומרון: הלוחמים ירו ופגעו בשני מחבלים שהשליכו בקבוקי תבערה ומטענים באל ערוב

לוחמי צה״ל, שב״כ ומג״ב ממשיכים לפעול במבצע בקלנדיה שבבנימין ועצרו עד כה כעשרה מבוקשים והחרימו חמישה כלי נשק. כמו כן איתרו הלוחמים והחרימו כספי טרור.

הכוחות פעלו הלילה במסגרת מבצע בבית אומר שבחטיבת עציון לתחקור עשרות חשודים בפעילות טרור. באל ערוב שבגזרת החטיבה ירו הלוחמים ופגעו בשני מחבלים שהשליכו מטענים ובקבוקי תבערה לעברם ובאלחאדר נעצרו שני מבוקשים.
בבית פוריק שבשומרון נעצר מבוקש ואותר אקדח.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

![Video](https://data.iron-swords.co.il/2024/October/08/https://data.iron-swords.co.il/2024/October/08/12335/12335_media.mp4)
