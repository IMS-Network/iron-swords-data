## Message 12353

דובר צה"ל:

צה"ל איתר וניטרל מנהרה של ארגון הטרור חיזבאללה שחצתה כ-10 מטרים ממרחב 'מרווחין' שבלבנון, לשטח מדינת ישראל בסמוך למושב זרעית. המנהרה אותרה לפני מספר חודשים כשהיא חסומה במרחב הגבול, ללא פתח יציאה בישראל.
המנהרה אותרה במסגרת פעולת צה״ל להשמדה תשתיות טרור במרחב דרום לבנון.

המנהרה הייתה באחיזה מבצעית מלאה עד להגעת הלוחמים לשטח על מנת למנוע שימוש בה לביצוע טרור. 

כוחות צה"ל ובהם יחידות מיוחדות סרקו את התשתית ואיתרו בה אמצעי לחימה, ציוד חבלה וטילי נ"ט. 

בשלב זה, למעט תשתית זו, לא מוכרות מנהרות נוספות שחוצות מלבנון לישראל. 

צה"ל ממשיך בפעולה הקרקעית ובתקיפות מהאוויר בדרום לבנון, פועל לגרוע ולפגוע ביכולותיו של ארגון הטרור חיזבאללה, בכדי להחזיר את תושבי הצפון לבתיהם בביטחון.

![Video](12353/12353_media.mp4)
