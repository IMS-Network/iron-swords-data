## Message 12164

דובר צה"ל:

לוחמי הקומנדו השמידו מחסני אמצעי לחימה ופירי תשתיות לחימה של חיזבאללה: תיעוד מפעילות צק"ח הקומנדו בדרום לבנון

לוחמי צוות הקרב של עוצבת הקומנדו ממשיכים לפעול בדרום לבנון במסגרת פעילות קרקעית ממוקדת בכפר שחלקים נרחבים מתשתיותיו הוסבו למטרות טרור של ארגון הטרור חיזבאללה. 

הלוחמים פושטים בהכוונה מודיעינית על תשתיות טרור בעל ובתת-קרקע באזורים הרריים, סבוכים, ממולכדים ובשטח בנוי וצפוף. הלוחמים איתרו והשמידו מצבורי אמצעי לחימה, עמדות תצפית, טילים ועמדות שיגור של ארגון הטרור חיזבאללה שכוונו לעבר שטח מדינת ישראל.
במסגרת הלחימה בתת קרקע, לוחמי הקומנדו ויהל״ם השמידו פירי תשתיות לחימה שמשמשים את מחבלי חיזבאללה להתקרבות לגדר, הסלקת אמצעי לחימה והסתתרות. בשיתוף פעולה צמוד עם חיל האוויר שכלל שימוש ברחפנים וחימוש מתקדם, כוחות עוצבת הקומנדו וכלי טיס של חיל האוויר חיסלו עשרות מחבלים.

![Video](https://data.iron-swords.co.il/2024/October/05/12164/12164_media.mp4)
