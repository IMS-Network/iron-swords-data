## Message 12176

הודעה משותפת לדובר צה"ל ודוברות שב"כ:

צה״ל ושב״כ חיסלו שני מחבלים בזרוע הצבאית של חמאס בלבנון

בפעילות משותפת של צה״ל ושב״כ, מטוסי קרב של חיל האוויר חיסלו מוקדם יותר היום (ש׳), את המחבל מחמד חסין עלי אלמחמוד, ששימש כזרוע המבצעת בלבנון של ארגון הטרור חמאס אשר הכווינה פעולות טרור למרחב יהודה ושומרון.

מחמד קידם בשנים האחרונות פיגועים מול יעדים ישראלים בחו"ל ובישראל. במקביל, לקח חלק בפעילות להתבססות ארגון הטרור חמאס בזירה הלבנונית, פעילות אשר כללה בין היתר אספקת אמצעי לחימה לביצוע ירי רקטי לעבר ישראל ומעורבות בניסיונות לייצור אמצעי לחימה מתקדמים.

בפעילות משותפת נוספת של צה״ל ושב״כ הלילה (ש'), במרחב טריפולי שבלבנון, חוסל המחבל סעיד עלאא נאיף עלי, מהזרוע הצבאית של חמאס בלבנון, אשר הוביל פיגועים נגד יעדים ישראליים ופעל לגייס פעילים לשורות ארגון הטרור חמאס בלבנון. 

פעילות זו מתבצעת כחלק מהמאמץ של צה״ל ושב״כ לפגוע בפעילות ארגון הטרור חמאס בכל מקום ממנו נשקף איום על אזרחי ישראל. חיסולם מהווה פגיעה ביכולת ארגון הטרור חמאס בלבנון לקדם ולבצע פעולות טרור נגד מדינת ישראל ואזרחיה.

