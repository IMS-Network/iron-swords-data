## Message 12178

הודעה משותפת לדובר צה"ל ולדוברות שב"כ:

צה"ל ושב"כ מאשרים: לפחות 12 מחבלים מארגוני הטרור חמאס וגא"פ חוסלו בתקיפה שבוצעה ביום חמישי בטולכרם לסיכול מתווה טרור מיידי

בתקיפה לסיכול הוצאת פיגוע טרור באופן מיידי וחיסול ראש תשתית חמאס בטול כרם, שבוצעה ביום חמישי האחרון (ה') במרחב טולכרם, חוסלו לפחות 12 מחבלים מרכזיים מארגוני הטרור חמאס והג׳יהאד האיסלאמי פלסטיני.

לצד חיסולם של זאהי יאסר עבד אלראזק עופי, ראש תשתית חמאס בטולכרם וג'ית רדואן, מחבל מרכזי בהתארגנות הטרור של ארגון הטרור הג'יהאד האיסלאמי פלסטיני במרחב טולכרם, ניתן עתה לאשר כי בתקיפה חוסלו עוד עשרה מחבלים, מתוכם תשעה מארגון הטרור חמאס: מג'די סאלם, איימן טנגי, באסל נאפע, אחמד גמאל עובאייד, עצאם קוזח, אתיר מגדי חסין אל לואיסי, אנואר מוחמד מוסא מסימי, מחמוד חרויש ומאמון ענבץ וכן המחבל, רכאן בלאל, המשויך לארגון הטרור הג'יהאד האיסלאמי פלסטיני. 

ביום חמישי האחרון, מטוס קרב תקף את המבנה בו התכנסו המחבלים על מנת להוציא פיגוע טרור כנגד אזרחי ישראל באופן מיידי. כלל המחבלים שחוסלו עסקו בין היתר בייצור מטענים ובסיוע לפעילויות טרור כנגד מדינת ישראל וכוחות צה"ל. התקיפה נועדה להסרת איום ממשי ומיידי מעורף ישראל.

