## Message 12186

דובר צה"ל:

כלי טיס של חיל האוויר תקפו לפני זמן קצר באופן ממוקד, בהכוונה של אמ"ן ופיקוד הדרום, מחבלים של ארגון הטרור חמאס שפעלו במתחם פיקוד ושליטה שהוקם במרחב ששימש בעבר כמרכז של אונר"א במרחב ג'באליה שבצפון רצועת עזה.

מתחם הפיקוד והשליטה שימש את מחבלי החמאס לתכנון והוצאה לפועל של פעולות טרור נגד כוחות צה"ל ומדינת ישראל. 

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות נגד ארגוני הטרור המשתמשים במוסדות אזרחיים כמחסה.

