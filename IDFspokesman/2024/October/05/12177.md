## Message 12177

דובר צה"ל:

צה"ל ממשיך לתקוף מטרות טרור בשטח לבנון: לפני זמן קצר הותקפו מפקדות ותשתיות טרור של מטה המודיעין של חיזבאללה במרחב ביירות

לפני זמן קצר, מטוסי קרב של חיל האוויר תקפו, בהכוונה מודיעינית של אמ"ן, באופן ממוקד, מפקדות ותשתיות טרור נוספות של מטה המודיעין של ארגון הטרור חיזבאללה במרחב ביירות.

תקיפות אלה הצטרפו לתקיפות שבוצעו גם בשעות הלילה בהן תקפו מטוסי קרב של חיל האוויר, בהכוונה מודיעינית של אמ"ן, מחסני אמצעי לחימה, מפקדות ותשתיות טרור נוספות במרחב ביירות.

טרם התקיפות ננקטו צעדים כדי לצמצם פגיעה בבלתי מעורבים, הכוללים חימוש מדויק, בקשת פינוי ותצפיות מהאוויר. 

ארגון הטרור חיזבאללה ממקם את אמצעי הלחימה שלו מתחת לבנייני מגורים בלב העיר ביירות ומסכן את האוכלוסייה באזור.

בהמשך להתרעות שהופעלו במרחב הגליל העליון ומרכז הגליל בשעות 14:09-14:10, זוהו כ-30 שיגורים שחצו משטח לבנון, מרביתם יורטו, זוהו נפילות במרחב.

בהמשך להתרעות שהופעלו במרחב הגליל העליון בשעות 14:52-14:58, זוהו כ-30 שיגורים שחצו משטח לבנון, חלקם יורטו, זוהו נפילות במרחב.

![Video](12177/12177_media.mp4)
