## Message 13078

דובר צה"ל:

כ-130 משגרים הושמדו מהאוויר במהלך השבוע האחרון; אתמול (ו׳), תוך פחות משעה צה"ל תקף את המשגר שביצע את הירי לעבר מג'דל כרום בו נפגעו מספר אזרחים

במהלך השבוע האחרון כלי טיס של חיל האויר תקפו בשיתוף פיקוד הצפון כ-130 משגרים המוכנים לשיגור. חלקם, שימשו בעבר את מחבלי חיזבאללה לביצוע ירי לעבר שטח מדינת ישראל.
אתמול (ו'), תוך פחות משעה מביצוע הירי לעבר מג'דל כרום שבו נפגעו מספר אזרחים, מטוסי קרב של חיל האוויר בהכוונת פיקוד הצפון סגרו מעגל ותקפו את המשגר. 

כוחות אוגדה 91 איתרו השבוע ארבע משאיות משגרים טעונות בהן נמצאו כ-160 רקטות המוכנות לשיגור שהוחרמו על ידי הכוחות. 

בנוסף, במהלך הפעילות של אוגדה 98 בדרום לבנון, איתרו הכוחות מספר משגרים שהיו מכוונים ומוכנים לשיגור לעבר שטח מדינת ישראל.

צה"ל ימשיך לפעול כדי לסכל כל איום של ארגון הטרור חיזבאללה אל מול אזרחי מדינת ישראל.

בהמשך להתרעות שהופעלו במרחב הגליל העליון ודרום הגולן בשעות 14:09-14:11, זוהו כ-50 שיגורים שחצו משטח לבנון, חלקם יורטו, זוהו נפילות בשטח פתוח.

![Video](https://data.iron-swords.co.il/2024/October/26/https://data.iron-swords.co.il/2024/October/26/13078/13078_media.mp4)
