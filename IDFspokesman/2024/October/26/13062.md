## Message 13062

דובר צה"ל:

כוחות צה"ל ממשיכים בפעילותם בדרום לבנון וברצועת עזה: הכוחות חיסלו עשרות מחבלים, השמידו תשתיות טרור ואמצעי לחימה רבים

במהלך היממה האחרונה, חיל האוויר תקף יותר מ-70 מטרות טרור של חיזבאללה חלקן בהכוונת פיקוד הצפון, בין המטרות שהותקפו: עמדות נ"ט, מבנים צבאים מחסני אמצעי לחימה, חוליות מחבלים ומפקדות צבאיות.

בדרום לבנון לוחמי אוגדה 91 ממשיכים לחסל מחבלים ולהחרים אמצעי לחימה, חטיבת האש של האוגדה תקפה בסגירת מעגל מהירה חוליית מחבלים של ארגון הטרור חיזבאללה האחראית על ביצוע ירי רקטי לעבר הכוחות. 
כוחות צוות הקרב של חטיבה 228 הכווינו מטוס קרב שתקף מבנה בו פעלה חוליית מחבלים לצד כמות גדולה של אמצעי לחימה. 

לוחמי אוגדה 146 ממשיכים לפעול במרחב דרום לבנון, הכוחות השמידו תשתיות טרור ומבנים צבאיים בהם פעלו מחבלים ובנוסף, חוסלו מספר מחבלים מהקרקע ומהאוויר.
מרכז האש של אוגדה 98 תקף מספר מטרות של חיזבאללה חלקם בשיתוף חיל האוויר, ובהם מבנים צבאיים בשימוש הארגון, מחבלים ועמדת נ"ט.

![Video](13062/13062_media.mp4)
