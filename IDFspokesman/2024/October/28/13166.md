## Message 13166

דובר צה״ל:

כוחות צה״ל משמידים את תשתיות הטרור של חיזבאללה בכפר כילא: חטיבה 769 איתרה והשמידה עשרות תשתיות תת-קרקעיות, מאות אמצעי לחימה, מסמכי אויב, משגרים וציוד של מחבלי יחידת ׳כוח רדואן’

בשנה האחרונה צה״ל פעל במרחב כפר כילא, במסגרת מספר מבצעים מיוחדים בהם כוחות צה"ל פשטו וביצעו חקר וחשיפה על תשתיות תת-קרקעיות, מחסני אמצעי לחימה, עמדות תצפית ותשתיות טרור שמוקמו ברחבי ובלב הכפר - כפר כילא אשר מהווה אחד ממוקדי הטרור המרכזיים של ארגון הטרור חיזבאללה. 

פבפעילות הקרקעית הממוקדת בשבועות האחרונים, כוחות חטיבה 769 בפיקוד אוגדה 91 הרחיבו את פעילותם למרחב כפר כילא.
פעילות הכוחות במרחב פוגעת בתשתיות הטרור הרבות שמוקמו בלב הכפר ושוללת את יכולת ההתקפה הקרקעית של חיזבאללה שתוכננה מהמרחב במסגרת התוכנית ל'כיבוש הגליל'.

עד כה בפעילות אותרו והושמדו עשרות תשתיות תת-קרקעיות, מאות מבנים צבאיים של חיזבאללה, אלפי אמצעי לחימה, מסמכים מודיעיניים של האויב, משגרים וציוד טקטי של מחבלי יחידת ׳כוח רדואן’.

פעילות כוחות צה״ל בכפר כילא מביאה לפירוק תשתיות הטרור שחיזבאללה הטמיע בו במהלך השנים.

![Video](https://data.iron-swords.co.il/2024/October/28/13166/13166_media.mp4)
