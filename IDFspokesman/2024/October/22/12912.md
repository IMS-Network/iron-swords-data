## Message 12912

דובר צה״ל:

מפקד פיקוד הדרום למפקדים הלוחמים בג'באליה: אחסאן עמד בראש ההתקפות ברפיח שהובילו לסיכול סינוואר

מפקד פיקוד הדרום, אלוף ירון פינקלמן, קיים אתמול (ב') הערכת מצב ברצועת עזה עם מפקד אוגדה 162, תת-אלוף איציק כהן ומפקדים נוספים. 
בעקבות נפילתו של מפקד חטיבה 401, אלוף-משנה אחסאן דקסה ז״ל, האלוף שוחח עם המפקדים הלוחמים וצוותי הקרב בשטח על דרכו של אחסאן ז״ל, משמעות הפיקוד מלפנים, ההישגים המבצעיים במרחב ג'באליה והתפתחות הלחימה. 

מדברי מפקד פיקוד הדרום, אלוף ירון פינקלמן: ״קצין מוביל, מפקדי השדה הטובים שלנו. רחוק אבל קרוב מכאן נתתי לו את הפאצ׳ של החטיבה, איחלתי לו בהצלחה ומיד תוך כמה שעות הוא יצא כבר להתקפה הראשונה של החטיבה ברפיח בתל סולטן. היום גם ניתן לומר שההתקפות האלו, העשייה הזאת, זה מה שיצר את התנאים להביא גם בסופו של דבר לסיכול של סינואר. אנחנו נזכור אותו תמיד ונזכור את מורשתו, ומורשתו לכם ולנו היא אחת.
להמשיך במשימות, לא לעצור, להביט מבעד לכאב והכאב גדול לכולנו אבל בצורה מפוקחת ונחושה. עד למשימה, עד לניצחון.
כאן בג׳אבליה וכל מקום שצק״ח 401 או כל כוח של פיקוד דרום ידרש״.

![Video](https://data.iron-swords.co.il/2024/October/22/12912/12912_media.mp4)
