## Message 12928

דובר צה"ל:

צה"ל תקף מחסני אמצעי לחימה של ארגון הטרור חיזבאללה בדאחייה שבביירות

מטוסי קרב של חיל האוויר תקפו מוקדם יותר היום, בהכוונה מודיעינית מדויקת של אגף המודיעין, מספר מחסני אמצעי לחימה של ארגון הטרור חיזבאללה בדאחייה שבביירות.

טרם התקיפה ננקטו צעדים רבים על מנת לצמצם את הסיכוי לפגיעה באזרחים, הכוללים אזהרות מקדימות לאוכלוסייה באזור.

תקיפה זו מהווה חלק נוסף במאמץ המתמשך לפגיעה במחסני אמצעי הלחימה במרחב ביירות של ארגון הטרור חיזבאללה, שממוקמים בלב אוכלוסיה אזרחית, ומהווים סיכון מתמשך לאוכלוסייה.

במהלך היממה האחרונה, פיקוד הצפון והאוגדות המתמרנות ממשיכים בפעילות ממוקדת ומשמעותית בדרום לבנון. 
במהלך היום כוחות חטיבה 188 איתרו והשמידו, מהאוויר ומהקרקע בשיתוף חיל האוויר, מספר דירות מבצעיות ומחסן אמצעי לחימה של ארגון הטרור חיזבאללה בדרום לבנון. 
בנוסף, הכוחות איתרו מספר פירי מנהרות תת קרקעיים, בהם פירים המכילים אמצעי קשר ופיר ששימש כמפקדה של ארגון הטרור חיזבאללה במרחב.

![Video](12928/12928_media.mp4)
