## Message 12157

דובר צה״ל:

מטוסי קרב תקפו ביממה האחרונה עשרות מטרות של ארגון הטרור חיזבאללה בלבנון 

צה״ל תקף מחסני אמצעי לחימה, מפקדות ותשתיות טרור בביירות

ביממה האחרונה מטוסי קרב של חיל האוויר תקפו בהכוונה מודיעינית של אמ"ן ובאופן ממוקד, מחסני אמצעי לחימה, מפקדות ותשתיות טרור נוספות במרחב ביירות. 

כמו כן, מטוסי קרב תקפו מטרות של מטה המודיעין של ארגון הטרור חיזבאללה בביירות, בהן אמצעי איסוף, מפקדות ותשתיות נוספות. 

טרם התקיפות ננקטו צעדים כדי לצמצם פגיעה בבלתי מעורבים, הכוללים חימוש מדויק ותצפיות מהאוויר. 

ארגון הטרור חיזבאללה ממקם את אתרי הייצור ואמצעי הלחימה שלו מתחת לבנייני מגורים בלב העיר ביירות ומסכן את האוכלוסייה באזור.

בנוסף, במהלך היממה האחרונה, כלי טיס ומטוסי קרב של חיל האוויר, בהכוונת פיקוד הצפון, תקפו עשרות מטרות טרור של ארגון הטרור חיזבאללה במרחבים בדרום לבנון, בהן מחסני אמצעי לחימה, חוליות מחבלים, משגרים, תשתיות ומבנים צבאיים.

![Video](https://data.iron-swords.co.il/2024/October/04/12157/12157_media.mp4)
