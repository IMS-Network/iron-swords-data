## Message 12153

דובר צה"ל:

צה״ל ממשיך במאמץ מניעת הברחות אמצעי הלחימה לחיזבאללה בלבנון

מטוסי קרב של חיל האוויר, בהכוונה מודיעינית מדויקת של אגף המודיעין, תקפו אתמול (ה׳) מנהרה תת קרקעית שחוצה משטח לבנון לשטח סוריה, באורך של כ-3.5 קילומטרים, המשמשת את חיזבאללה להעברת אמצעי לחימה ואחסון שלהם בתוואי תת קרקעי. 

התשתית הופעלה על ידי יחידה 4400, היחידה האחראית על העברת אמצעי לחימה מאיראן ושלוחותיה לחיזבאללה בלבנון. 
בתקיפה הושמדו מבנים צבאיים, מחסני אמצעי לחימה ותשתיות טרור נוספות.

בנוסף, הותקפה הלילה תשתית במעבר הגבול ״מצנע״ שבין סוריה ללבנון. בתשתית זו הועברו אמצעי לחימה לחיזבאללה.

תקיפות אלו מצטרפת לחיסול מפקד יחידה 4400, המחבל מחמד ג'עפר קציר, שחוסל מוקדם יותר השבוע.

צה״ל ימשיך לתקוף ולגרוע כל תשתית להברחת נשק ואמצעי לחימה אשר משמשת להתעצמות הארגון נגד בטחון אזרחי מדינת ישראל.

