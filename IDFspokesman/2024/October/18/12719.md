## Message 12719

מצורפים דבריו המלאים של הרמטכ״ל: "אנחנו מאוד נחושים להכות את חיזבאללה כמה שיותר חזק ותסתכלו לקחנו לו את כל שכבת הפיקוד הבכירה, אתם לוקחים לו פה את כל שכבת הפיקוד המקומית, הפיקוד עובד גם על מה שבאמצע והעסק הזה מתכווץ, מתכווץ. יש כאן נזקים גדולים מאוד שרשרת פיקוד שלמה נמחקת, חיזבאללה מסתיר הרוגים, הוא מסתיר מפקדים הרוגים. אנחנו מעריכים שאנחנו באיזור ה-1,500 פעילי חיזבאללה הרוגים ואנחנו שמים את ההערכות שלנו באיזורים השמרניים, אני מניח שיש יותר ואנחנו לא יודעים, בהרבה מאוד תקיפות. זה הישגים מאוד חשובים, עצם זה שהם נכנעים זה אומר משהו על המצב המורלי זה אומר משהו על רמת הלחימה, על הביטחון העצמי, זה אומר משהו על האיכות שאתם הגעתם איתה. הם מבינים שזהו אין מה לעשות - גב לקיר וזה השלב הבא. ולכן אני חושב שהלחימה היא מאוד מאוד נכונה היא משדרת גם דבר נכון. אני אומר לכם יותר רחב מזה אני חושב שגם איראן לא מבינה מה קורה לחיזבאללה פה. וזה הזרוע המרכזית שלו שהוא בנה עליה וזה דבר חשוב מאוד עכשיו. ואנחנו משתדלים שכל יום תהיה הפתעה קשה מאוד לחיזבאללה ואתם תביאו את ההפתעות שלכם - ההפתעות זה גם להביא את ההישגים וגם למנוע הישגים של האויב".

