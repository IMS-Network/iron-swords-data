## Message 12695

בשטח לבנון, כלי טיס של חיל האוויר תקף בהכוונת אוגדה 98 את המחבל מחמד חסין רמאל, מפקד מתחם א-טייבה בארגון הטרור חיזבאללה. מחמד הכווין מתווי טרור רבים נגד מדינת ישראל וכוחות צה״ל בשטח. 
בנוסף, כוחות של צוות הקרב החטיבתי של חטיבה 7 איתרו והשמידו משגרים טעונים ומוכנים לשיגור לעבר יישובים בצפון הארץ. 

במקביל, לוחמי אוגדות 36, ו-91 ממשיכים לפעול במרחב דרום לבנון, הכוחות איתרו אמצעי לחימה רבים של ארגון הטרור חיזבאללה, בהם נשקי צלפים, ציוד לחימה רב, משגרי נ"ט ורקטות מסוג בורקאן מוכנים לשימוש ומוכוונים לשטח הארץ. 
כמו כן, כלי טיס של חיל האוויר תקף בהכוונת הכוחות חוליית מחבלים במבנה צבאי במרחב דרום לבנון לפני שביצעה ירי נ"ט אל עבר כוחותינו.

![Video](https://data.iron-swords.co.il/2024/October/18/12695/12695_media.mp4)
