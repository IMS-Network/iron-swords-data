## Message 12709

דובר צה"ל: 

תצפיתניות צה״ל מגדוד האיסוף 727 זיהו מוקדם יותר היום מספר חשודים במרחב הגבול עם ירדן, מדרום לים המלח, והקפיצו כוחות לנקודה. 

לוחמת ולוחם במילואים מפיקוד העורף, בפיקוד חטיבת יואב, חיסלו שני מחבלים שחצו לשטח הארץ מירדן, מטרים בודדים מגדר הגבול, אשר פתחו בירי לעבר הכוח.

במהלך חילופי האש עם המחבלים, חייל צה"ל ולוחם נוסף במילואים נפצעו באורח קל ובינוני ופונו לקבלת טיפול רפואי בבית חולים, משפחותיהם עודכנו. 

כוחות רבים של צה"ל וכוחות ביטחון נוספים, חוסמים צירים וממשיכים לבצע סריקות מהאוויר ועל הקרקע בשל חשד להימצאות מחבל נוסף במרחב.

יש להמשיך ולהישמע להנחיות כוחות הביטחון.

