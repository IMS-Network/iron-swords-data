## Message 12724

דובר צה"ל:

כוחות צה"ל ממשיכים בלחימה הממוקדת בדרום לבנון: כ-60 מחבלים חוסלו ומטרות טרור רבות הותקפו מהאוויר ומהקרקע

כוחות צה"ל ממשיכים בלחימה הממוקדת בדרום לבנון. הלוחמים חיסלו ביממה האחרונה, מהאוויר ומהקרקע כ-60 מחבלים בהיתקלויות מטווח קצר ובתקיפות של חיל האוויר.
 
במהלך פעילות אוגדה 98 במרחב, לוחמי צוות הקרב של חטיבה 55 איתרו והשמידו רקטות ואמצעי לחימה נוספים במרחב ממנו בוצעו שיגורים לשטח הארץ. בנוסף, לוחמי סיירת צנחנים איתרו והחרימו במהלך הפעילות במרחב אמצעי לחימה רבים.

במהלך פעילות אוגדה 36 בדרום לבנון, לוחמי צוות הקרב של חטיבה 188 איתרו והשמידו משגרים של טילי נ"ט מוכנים לשיגור לצד רקטות וציוד לחימה במחסן אמצעי לחימה. 
בנוסף, לוחמי צוות הקרב של חטיבת גולני איתרו במהלך הפעילות במרחב והשמידו אמצעי לחימה רבים בהם מטענים, פצצות מרגמה, מוקשים, RPG וציוד צבאי נוסף.

![Video](https://data.iron-swords.co.il/2024/October/18/https://data.iron-swords.co.il/2024/October/18/12724/12724_media.mp4)
