## Message 12521

דובר צה"ל:

צה״ל ממשיך בפעילות המבצעית בלבנון וברצועת עזה במקביל: יותר מ-70 מטרות טרור של חיזבאללה הותקפו בהם משגרים מוכנים לשיגור וחוסלו מחבלים במהלך פעילות הכוחות ברצועת עזה 

במקביל לפעילות הממוקדת והמתוחמת של הכוחות הקרקעיים בשטח לבנון, מטוסי הקרב של חיל האוויר בהכוונת פיקוד הצפון תקפו יותר מ-70 מטרות טרור של הארגון בינהם מבנים צבאיים ומשגרים מוכנים לשיגור מהם זוהו שיגורים לשטח הארץ.

בדרום רצועת עזה, ממשיכים לפעול כוחות אוגדת עזה. כוח של חטיבת הנח"ל זיהה חוליית מחבלים חמושים ובסגירת מעגל כלי טיס תקף את חוליית המחבלים.

בנוסף, כלי טיס של חיל האוויר תקף מחבלים שפעלו מתוך מבנה והיוו איום על הכוח, לאחר התקיפה נראו פיצוצי משנה רבים המעידים על הימצאות אמצעי לחימה.

במרכז רצועת עזה, בהובלת כוחות אוגדה 252, לוחמי היחידה הרב מימדית חיסלו כעשרה מחבלים שהיוו איום על הכוח באמצעות חימוש מדויק ורחפנים תוקפים.

כוחות אוגדה 162 ממשיכים בפעילות במרחב ג׳באליה, במהלך היממה האחרונה חוסלו יותר מ-10 מחבלים בתקיפות מהאוויר ובהתקליויות של הלוחמים בשטח.

![Video](https://data.iron-swords.co.il/2024/October/13/https://data.iron-swords.co.il/2024/October/13/12521/12521_media.mp4)
