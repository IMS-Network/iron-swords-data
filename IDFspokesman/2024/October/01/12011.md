## Message 12011

דובר צה"ל:

צה״ל תקף באופן ממוקד אתרי ייצור אמצעי לחימה ותשתיות נוספות של ארגון הטרור חיזבאללה בדאחייה שבביירות

אמש (ב'), מטוסי קרב של חיל האוויר, בהכוונה מודיעינית מדויקת של אגף המודיעין, תקפו באופן ממוקד ברחבי הדאחייה שבביירות נגד מספר אתרים לייצור אמצעי לחימה ותשתיות צבאיות נוספות של ארגון הטרור חיזבאללה.

טרם התקיפה ננקטו צעדים רבים כדי לצמצם את הסיכוי לפגיעה בבלתי מעורבים באמצעות אזהרת אוכלוסייה באזור, שימוש בחימוש מדויק וחוזי מהאוויר.

ארגון הטרור חיזבאללה מקים במודע את אתרי הייצור ואמצעי הלחימה שלו מתחת ללב העיר ביירות, ומחביא אותם במרכזי אוכלוסיה בעיר.

בשעה זו צה״ל ממשיך לתקוף בעוצמה לפגיעה ולגריעת היכולות והתשתיות הצבאיות של ארגון הטרור חיזבאללה כדי להבטיח את השבת הביטחון למדינת ישראל ואזרחיה.

![Video](12011/12011_media.mp4)
