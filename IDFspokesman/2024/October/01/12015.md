## Message 12015

במשך עשרות שנים, החלטות מועצת הביטחון של האו"ם קראו למדינת לבנון לוודא כי שטחה יהיה נקי מקבוצות חמושות שאינן ממשלתיות. החלטת מועצת הביטחון 1701 משנת 2006 שעליה הסכימו ישראל ולבנון דורשת שלא יהיו חמושים, נכסים או נשק שאינם שייכים לממשלת לבנון או יוניפיל בדרום לבנון. 
18 שנים לאחר העברת החלטה 1701: חיזבאללה הוא הצבא הלא-ממשלתי הגדול בעולם, ודרום לבנון מוצפת במחבלים ובנשק של חיזבאללה.

אם מדינת לבנון והעולם לא יכולים להרחיק את חיזבאללה מהגבול שלנו אין לנו ברירה אלא לעשות זאת בעצמנו.

אני רוצה להבהיר: המלחמה שלנו היא עם חיזבאללה, לא עם אזרחי לבנון. אנחנו לא רוצים לפגוע באזרחים לבנונים, ואנחנו נוקטים צעדים כדי למנוע זאת.

לא נאפשר שה-7 באוקטובר יקרה שוב באף אחד מהגבולות שלנו.

נמשיך לעשות כל מה שצריך כדי שאזרחי ישראל יוכלו לחזור לבתיהם בביטחון ובשלום.

