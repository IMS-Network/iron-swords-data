## Message 13212

דובר צה"ל:

מטוסי קרב של חיל האוויר תקפו לפני זמן קצר, בהכוונה מודיעינית מדויקת של אגף המודיעין, פיקוד הדרום ושב"כ, מחבלים מארגוני הטרור חמאס וגא"פ אשר עסקו בפעילות טרור במרחב ההומניטארי בחאן יונס. 

טרם התקיפה ננקטו צעדים רבים על מנת לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף.

פעילות המחבלים במרחב ההומניטארי מהווה דוגמה נוספת לשימוש השיטתי של ארגוני הטרור ברצועה באוכלוסייה ובתשתיות אזרחיות, בהן המרחב ההומניטרי, לצורך תכנון והוצאה לפועל של מתווי טרור כנגד עורף מדינת ישראל וכוחות צה"ל.

