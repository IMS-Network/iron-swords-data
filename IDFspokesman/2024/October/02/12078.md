## Message 12078

דובר צה"ל:

כוחות צה"ל ושב"כ מיפו הלילה את בתיהם של שני המחבלים שביצעו את הפיגוע ביפו אמש: הלוחמים עצרו מספר חשודים המעורבים בסיוע לביצוע הפיגוע

לוחמי צה"ל ושב"כ מיפו הלילה בחברון את בתיהם של שני המחבלים שביצעו את הפיגוע אמש ביפו, בו נרצחו שבעה אזרחים. 
במקביל, הלוחמים תחקרו ועצרו מספר חשודים המעורבים בסיוע למחבלים ברכישת הנשק והכניסה לישראל.
במקביל, הלוחמים עצרו שבעה מבוקשים בחברון.

כמו כן, במהלך הלילה כוחות צה"ל, שב"כ ומג"ב עצרו 16 מבוקשים ברחבי יהודה ושומרון.

ברמאללה ובכפר עקב שבבנימין, הלוחמים עצרו מבוקש וכן החרימו נשק מסוג M-16 ואקדח.

מסתערבי מג"ב איו"ש פעלו בעיירה בורקין למעצר מבוקש.
לאחר חילופי אש, המחבל הסגיר את עצמו ואת אמצעי הלחימה שברשותו למסתערבים.

במבצע בכפר נעמה ובדיר איבזיע שבאפרים נעצרו שמונה מבוקשים נוספים ואותרו חומרים להכנת מטענים לצד ציוד צבאי.
הכוחות סיימו את המבצע בשכם בו חיסלו מחבלים עצרו מבוקשים והחרימו אמל"ח.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

![Video](12078/12078_media.mp4)
