## Message 8706

דובר צה"ל:

ממשיכה הלחימה העצימה בעומק חאן יונס: צוותי הקרב של אוגדה 98 מחסלים עשרות מחבלים ותוקפים תשתיות טרור

מטוסי קרב של חיל האוויר בהכוונת מרכז האש של אוגדה 98 ביצעו מטס תקיפות לעשרות מטרות: דירות מבצעיות, מחסני אמצעי לחימה, עמדות תצפית ונקודות כינוס של מחבלים.

לוחמי צוות הקרב של חטיבת הצנחנים זיהו חמישה מחבלים נכנסים למבנה צבאי של הארגון. הלוחמים הכווינו כלי טיס שתקף וחיסל את חמשת המחבלים ששהו במבנה.

לוחמי יחידת מגלן זיהו חוליה של ארבעה מחבלים שביצעה ירי נ"ט לעבר הכוחות כמה שעות קודם, הלוחמים הכווינו מטוס קרב וכלי טיס שתקפו וחיסלו את החוליה. בקרבות נוספים במרחב חיסלו הלוחמים מספר מחבלים נוספים.

לוחמי צוות הקרב של חטיבת גבעתי חיסלו חוליה של שישה מחבלים שאיימה על הכוחות באמצעות סיוע מירי טנקים וצלפים. 

בצפון הרצועה צוות הקרב של חטיבה 5, בשיתוף פעולה עם חיל האוויר, תקפו תשתיות טרור של ארגון הטרור חמאס. 
מטוסי הקרב תקפו מבנה ממולכד וכן מבנה צבאי, עמדת נ״ט ופיר מבצעי ולוחמי החטיבה חיסלו מספר מחבלים באמצעות ירי טנקים והכוונת כלי טיס.

במהלך הלילה, לוחמי זרוע הים תקפו מטרות וסיפקו סיוע אש לאורך קו החוף ברצועת עזה, כחלק ממאמץ סיוע לכוחות צוות הקרב של חטיבת הנח"ל המתמרנים ברצועה.

מצורף תיעוד מפעילות כוחות צה"ל ברצועה:  https://bit.ly/3UeHxCs

מצורפות תמונות מפעילות כוחות צה"ל ברצועה ביממה האחרונה: https://IDFANC.activetrail.biz/ANC260120241234719

