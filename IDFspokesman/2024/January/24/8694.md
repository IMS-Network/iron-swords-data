## Message 8694

דובר צה"ל:

לוחמי צה"ל ומג"ב הרסו הלילה בכפר עוריף את דירתו של מחבל חמאס שנטל חלק בפיגוע ירי בתחנת דלק בעלי

לוחמי צה״ל במילואים יחד עם לוחמי מג״ב וכוחות הנדסה הרסו הלילה בכפר עוריף שבחטיבת שומרון את דירתו של באסל שחאדה, פעיל בארגון הטרור חמאס שנטל חלק בפיגוע בתחנת הדלק בעלי ב-20 ביוני 2023, בו נרצחו ארבעה ישראלים ונפצעו נוספים. 
דירותיהם של שאר המחבלים שלקחו חלק בפיגוע נהרסו גם הן בעבר.

כוחות צה״ל, שב״כ ומג״ב עצרו הלילה שבעה מבוקשים והחרימו אמצעי לחימה ברחבי יהודה ושומרון. המבוקשים שנעצרו הועברו להמשך חקירת כוחות הביטחון.

עד כה נעצרו מתחילת המלחמה כ-2,700 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,300 מהם משויכים לארגון הטרור חמאס.

מצורפות תמונות בנושא: https://IDFANC.activetrail.biz/ANC24012024.123498189

