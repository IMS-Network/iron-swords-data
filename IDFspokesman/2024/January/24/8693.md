## Message 8693

דובר צה"ל:

לוחמי צה"ל ממשיכים לפעול בשטח הרצועה; כוחות אוגדה 98 ממשיכים בהתקפה במרחב מחנה חאן יונס. במקביל, במרכז הרצועה לוחמי חטיבת יפתח חיסלו מחבל חמוש שתצפת על הכוחות מתוך מבנה סמוך במטרה לירות לעברם

כוחות אוגדה 98 ממשיכים בהתקפה במרחב מחנה חאן יונס, מגבירים את הלחץ על ארגון הטרור חמאס ומחסלים חוליות מחבלים רבות באמצעות ירי צלפים, טנקים ובתקיפות אוויריות. חיל האוויר מסייע לכוחות המתמרנים בתקיפות לסיכול איומים על הכוחות בזמן אמת ובסגירות מעגל מהירות להשמדת תשתיות טרור.

ביממה האחרונה, לוחמי צוות הקרב של עוצבת הקומנדו ביצעו פשיטות על יעדי טרור בלב המחנה ונתקלו במחבלים רבים, ביניהם חוליות מחבלים שנערכו לבצע ירי נ״ט על הכוחות וחוסלו.

כלי טיס של חיל האוויר חיסל חוליית מחבלים עם נשק וחוליית מחבלים נוספת שנצפתה מסתתרת מכוחותינו, בהכוונת מכלול האש של חטיבת גבעתי.

עוד במרחב המחנה, לוחמי צוות הקרב החטיבתי 7 הרחיבו את ההתקפות, פשטו על מתחמי לחימה בהם איתרו אמצעי לחימה וחיסלו מחבלים.
לוחמי צוות הקרב של חטיבת הצנחנים חיסלו ברצף התקפות מספר רב של מחבלים.

במקביל, במרכז רצועת עזה, במסגרת פעילות חטיבת יפתח, לוחמי החטיבה זיהו תצפיתן אויב חמוש סמוך לכוחות שמתכונן לבצע ירי לעבר כוחות צה״ל מתוך מבנה. כוחות שריון ביצעו ירי לעבר המחבל וחיסלו אותו.

בצפון הרצועה, ביממה האחרונה כלי טיס של חיל האוויר חיסלו מחבלים רבים בהכוונת לוחמי חטיבת האש 215.

מצורף תיעוד מתקיפות אויריות בסיוע לכוחות המתמרנים מאוגדה 98 במרחב חאן יונס: https://bit.ly/3SdvGC2

מצורף תיעוד מחיסול מחבל שתצפת על כוחות צה"ל על ידי לוחמי חטיבת יפתח: https://bit.ly/47OuriG

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC24012024.123456789189

