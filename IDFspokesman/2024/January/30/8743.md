## Message 8743

דובר צה״ל ודוברות משטרת ישראל:

החל מה-2 בפברואר ולאורך ארבעת סופי השבוע במהלך פברואר יתקיימו אירועי ״דרום אדום״ בנגב המערבי. 

הפעילות אושרה בהתאם להערכת המצב הביטחונית, ולצד התאמות שנעשו בשל המלחמה. בין ההתאמות הסטת מוקד האירועים לחלקה המזרחי של גזרת הנגב המערבי, איסור נסיעה על כביש 4 מצומת יד מרדכי ועד למעבר ארז, וכן על כביש 232 מצומת שער הנגב ועד לכרם שלום במהלך סופי השבוע בהם מתקיים האירוע. המרחב יתוגבר בכוחות צה״ל ומשטרת ישראל.

חלקו המערבי של העוטף עדיין מוגדר כשטח צבאי סגור בשל המלחמה. קיים איסור לחצות גדרות, לנוע בדרכי עפר לא מסומנות ולהיכנס למקומות מגודרים ומשולטים. עקב חשש להימצאות נפלים או תחמושת במרחב, בעת היתקלות בחפץ חשוד אין לגעת בו ויש לדווח למוקד 100 של המשטרה. יש לפעול על פי הנחיות גורמי הביטחון במרחב.

נדגיש כי לא תותר תנועה במרחב השטח הצבאי הסגור, מלבד תנועת תושבי היישובים המתגוררים בשטח זה, בהצגת תעודת זהות.

מצורפת מפת הצירים האסורים לנסיעה: https://IDFANC.activetrail.biz/ANC30012024.051615156

למידע נוסף אודות פעילות ״דרום אדום״, ומקומות הפריחה במרחב: https://www.habsor.co.il/

להנחיות ההתגוננות המלאות: https://www.oref.org.il/12487-15896-he/Pakar.aspx

