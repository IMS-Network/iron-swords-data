## Message 8736

הודעה משותפת לדובר צה"ל, דוברות שב"כ ודוברות המשטרה:

סוכלה חוליית מחבלי חמאס חמושים שהסתתרה בבית החולים "איבן סינא" בעיר ג׳נין שבחטיבת מנשה ותכננה הוצאת פיגוע בטווח הזמן המיידי

הלילה בפעילות משותפת של שב״כ, ימ״מ וצה"ל, סוכל מחמד ג׳לאמנה, מחבל חמאס צבאי שעסק בתקופה האחרונה בקידום פעילות טרור משמעותית והסתתר בבית החולים "איבן סינא" בעיר ג׳נין שבחטיבת מנשה. על המבוקש אותר אקדח שהוחרם על ידי הכוחות.

מחמד ג׳לאמנה, בן 27, אשר שוהה מזה תקופה במחנה הפליטים בג׳נין, ניהל קשרים מול מפקדת החמאס בחו״ל ואף נפצע כאשר ניסה לקדם פיגוע רכב תופת. בנוסף, העביר ג׳לאמנה נשקים ותחמושת לפעילי טרור לטובת קידום פיגועי ירי ותכנן פיגוע פשיטה בהשראת אירועי ה-7 באוקטובר.

יחד עם ג'לאמנה סוכלו שני מחבלים צבאיים נוספים שהסתתרו במקום. מחמד ע'זאוי, תושב מפ גנין, פעיל גדודי ג'נין אשר מעורב במספר פעילויות טרור ובכלל זאת ירי לעבר כוחות צה"ל בגזרה ובאסל ע'זאוי, תושב מפ ג'נין, אחיו של מחמד, פעיל גא"פ צבאי המעורב בפעילות טרור בגזרה.

מזה תקופה ארוכה מספר רב של מבוקשים מסתתרים בבתי החולים ועושים בהם שימוש כבסיס לתכנון פעילות טרור וליציאה לביצוע פיגועים, תוך שהם סבורים כי בתי החולים ישמשו להם כהגנה מפני פעילות כוחות הביטחון. זוהי דוגמא נוספת לשימוש הציני של ארגוני הטרור במרחבים אזרחיים ובבתי החולים כמחסה וכמגן אנושי.

ג׳לאמנה תיכנן הוצאת פיגוע בטווח הזמן המיידי והשתמש בבית החולים כמסתור ולכן סוכל, כוחות הביטחון ימשיכו לפעול מול כל איום אשר יסכן את ביטחון אזרחי מדינת ישראל.

מצורפת תמונות האקדח שאותר על המחבל: https://IDFANC.activetrail.biz/ANC30012024237591384

