## Message 8737

דובר צה"ל:

הושמדו משגרי הרקטות מהם בוצעו השיגורים לעבר גוש דן אתמול (ב'), במקביל, כוחות אוגדה 162 ממשיכים בלחימה בצפון ובמרכז הרצועה; חוסלו עשרות מחבלים ואותרו אמצעי לחימה רבים

חיל האוויר בהכוונת מרכז האש של אוגדה 98, תקפו והשמידו אמש באמצעות מטוסי קרב את משגרי הרקטות מהם בוצעו השיגורים לעבר גוש דן. 
על פי הערכה במשגר שהושמד היו מרגמות נוספות לירי. בתקיפה נוספת, הושמד נכס צבאי של יחידת הנ"ט בחמאס.

כוחות אוגדה 98 ממשיכים בלחימה במערב חאן יונס. לוחמי צוות הקרב של חטיבת צנחנים חיסלו מחבלים ואיתרו אמצעי לחימה רבים במרחב. מכלול האש של חטיבה 7 הכווין כלי טיס שתקף וחיסל מספר מחבלים במרחב.

במקביל, לוחמי אוגדה 162 ממשיכים לפעול במרחב צפון ומרכז הרצועה. במרחב שאטי, לוחמי צוות הקרב של חטיבה 401 חיסלו מחבלים רבים ואיתרו אמצעי לחימה במרחב. 

בצפון הרצועה, לוחמי צוות הקרב של חטיבה 5 חיסלו ביממה האחרונה מספר מחבלים.

במרכז הרצועה לוחמי צוות הקרב של חטיבת נח"ל, זיהו מתוך עמדת תצפית חוליית מחבלים חמושים ב-RPG מתקדמים לעבר הכוח, כלי טיס מאויש מרחוק תקף וחיסל את המחבלים. 

מצורף תיעוד מהשיגורים ששוגרו לעבר גוש דן אתמול (ב'), מתקיפת המשגרים והנכס הצבאי: https://bit.ly/3SzXBO6

מצורפות תמונות מפעילות הכוחות בחאן יונס: https://IDFANC.activetrail.biz/ANC30012024829356R

