## Message 8738

דובר צה"ל:

לוחמי צה"ל, שב"כ ומג"ב עצרו הלילה 19 מבוקשים ברחבי יהודה ושומרון; מאז תחילת הלחימה הוחרמו מעל 500 נשקים באוגדה

כוחות חטיבת מנשה פעלו במקביל במחנות הפליטים טול כרם ונור א שמס לחשיפת צירים מחשש שהוטמנו מתחתם מטענים לפגיעה בכוחותינו. 

בעיר שכם שבחטיבת שומרון נעצרו שלושה מבוקשים.

בכפר עין עריק שבחטיבת אפרים עצרו הכוחות שלושה מבוקשים, איתרו והחרימו עשרות אלפי כספי טרור. בכפר עזון שבגזרת החטיבה הושמדו מטענים שאותרו על ידי הכוחות. 

בכפר תרקומיא שבחטיבת יהודה אותרו והוחרמו אמצעי לחימה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,980 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

