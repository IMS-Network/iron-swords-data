## Message 8497

דובר צה"ל:

*לוחמי צה"ל, שב"כ ומג"ב פתחו במבצע נרחב לסיכול טרור במחנה הפליטים נור א-שמס בפיקוד חטיבת מנשה; הכוחות עצרו 18 מבוקשים ברחבי יהודה ושומרון וחטיבת הבקעה והעמקים*

במבצע חטיבתי נרחב לסיכול טרור במחנה הפליטים נור א-שמס שבמנשה, עוכבו לחקירות עשרות חשודים, נעצרו עד כה שישה מבוקשים, והוחרם ציוד צבאי. במהלך הפעילות, כלי טיס של צה"ל תקף מחבלים שהשליכו מטענים לעבר הכוחות וסיכנו אותם, זוהו פגיעות.
הפעילות ממשיכה גם בשעה זו.

במבצע חטיבתי בעיר קלקיליה שבחטיבת אפרים עצרו הכוחות ארבעה מבוקשים והחרימו אמצעי לחימה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. אין נפגעים לכוחותינו.

*עד כה נעצרו מתחילת המלחמה מעל 2,570 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.*

