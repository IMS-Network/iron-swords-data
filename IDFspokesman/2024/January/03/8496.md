## Message 8496

דובר צה"ל:

*בפשיטות של צוות הקרב של חטיבה 5 בח'רבת אח'זה אותר פיר מנהרה בבית ספר; לוחמי צוות הקרב החטיבתי גבעתי חיסלו מחבל שניסה להצמיד מטען לטנק*

בח׳רבת אח׳זעה כוחות צוות הקרב של חטיבה 5 ממשיכים בלחימה, הלוחמים ובהם כוחות שריון והנדסה, פשטו על מוקדים מרכזיים במרחב, בהם איתרו בבית ספר פיר מנהרה ותמונות של אמצעי לחימה.
מכלול האש החטיבתי תקף מטרות טרור, בינהן עמדות תצפית ועמדות שיגור נ״ט. 

בחאן יונס כוחות צה״ל ממשיכים בלחימה עצימה והעמקת ההתקפה.
לוחמי צוות הקרב החטיבתי של גבעתי זיהו מחבל שניסה להצמיד מטען לטנק, והכווינו כלי טיס שחיסל אותו ושלושה מחבלים נוספים שהיו במרחב. עוד איתרו הלוחמים אמצעי לחימה וכספת ובתוכה מאות אלפי שקלים בבית מחבל נוח'בה. בנוסף, מטוס קרב של חיל האוויר תקף מתחם לייצור אמצעי לחימה בחאן יונס ששייך לארגון הטרור הג׳יאהד האיסלאמי הפלסטיני  בהכוונת מכלול סיוע האש של חטיבת כפיר.

בדרג' תופאח מכלול האש של חטיבת הנח"ל זיהה חוליית מחבלים שהפעילה רחפנים שתצפתו על כוחותינו במרחב. בסגירת מעגל מהירה ובשיתוף עם כוחות ארטילריה והכוחות בשטח, כלי טיס מאויש מרחוק של צה"ל תקף את החולייה, וחיסל את המחבלים. 

מצורפת תמונה של פיר המנהרה ותמונות של תמונות אמצעי הלחימה שאותרו בבית הספר על ידי צוות הקרב של חטיבה 5: https://IDFANC.activetrail.biz/ANC02012024.2121

מצורף תיעוד מפעילות הכוחות ברצועת עזה: https://bit.ly/3vssR8s

מצורף תיעוד מתקיפות צה"ל ברצועת עזה: https://bit.ly/4aIOGRp

מצורפות תמונות מפעילות הכוחות ברצועת עזה: https://IDFANC.activetrail.biz/ANC03012023.0216549

