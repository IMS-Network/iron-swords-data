## Message 8573

דובר צה"ל:

נמשכת הלחימה במרחב אל מע'אזי ובח'אן יונס: לוחמי גולני זיהו חוליית מחבלים חמושים  ולאחר מעקב אווירי - חוסלו

לוחמי צוות קרב חטיבת גולני הפועלים במרחב אל מע'אזי זיהו שלושה מחבלים חמושים בקלצ'ים. 

במעקב אחר החוליה באמצעות כלי טיס, זוהו המחבלים כשהם יוצאים מפיר מנהרה וחוסלו בתקיפה על ידי כלי טיס של חיל האוויר. 

בהכוונה מודעינית לוחמי החטיבה איתרו במהלך הפעילות במרחב אמצעי לחימה רבים בתוך בית משפחתו של מחבל.

במסגרת פעילות נוספת במרחב אל מע'אזי, לוחמי חטיבת יפתח (11) זיהו שמונה מחבלים נעים לכיוון בית ספר המשמש לפעילות טרור וחיסלו אותם באמצעות ירי צלפים.

בח'אן יונס, מכלול האש של צוות קרב חטיבת גבעתי זיהה שלושה מחבלים יוצאים ממבנה בו אותרו אמצעי לחימה, ובשיתוף פעולה עם הלוחמים הכווין המכלול כלי טיס של חיל האוויר שתקף אותם והם חוסלו.

מכלול האש של עוצבת הקומנדו זיהה שני מחבלים מניחים מטען על הקרקע, ובהכוונת כלי טיס חוסלו המחבלים. בהמשך, זיהה מכלול האש שני מחבלים נוספים נכנסים למבנה, כאשר אחד מהם עלה על הגג לתצפת על כוחותינו. שני המחבלים חוסלו ע״י מטוס קרב. 

לוחמי צוות הקרב של חטיבה 4 הנלחמים בח'אן יונס סגרו מעגל מהיר ותקפו תשתיות טרור מהם זוהה ירי טילי נ"ט לעבר כוחות החטיבה זמן קצר לפני כן. 

מצורף תיעוד מתקיפת חוליית המחבלים שזוהתה על ידי לוחמי צוות קרב חטיבת גולני: https://bit.ly/4aP4L8e

מצורפת תמונה של אמצעי הלחימה שאותרו על ידי לוחמי חטיבת גולני: https://IDFANC.activetrail.biz/ANC11012024.1564189198

מצורף תיעוד מתקיפות צה"ל בשטח הרצועה: https://bit.ly/47yvWBc

מצורפות תמונות מפעילות הכוחות בשטח הרצועה: https://IDFANC.activetrail.biz/ANC11012024.15189

