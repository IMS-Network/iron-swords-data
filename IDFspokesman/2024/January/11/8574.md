## Message 8574

דובר צה"ל:

כוחות הביטחון סיכלו הברחה של 50 נשקים בחטיבת הבקעה והעמקים; צה״ל מיפה את בית המחבל הנוסף מהפיגוע סמוך לצומת המשטרה הבריטית ונעצרו 24 מבוקשים ברחבי יהודה ושומרון ובחטיבת הבקעה והעמקים

תצפיתניות מיחידה 636 זיהו אמש בשעות הערב שני חשודים במרחב חטיבת הבקעה והעמקים שברשותם 49 אקדחים ורובה M-16. 
לוחמי יחידת מתילן ממג״ב איו"ש, כוחות צה״ל במילואים מגדוד 5035 ויחידת יט״ר נערכו לכך בשבועיים האחרונים, באמצעות מידע מודיעיני של יל"פ יהודה ושב״כ.

לוחמי צה"ל, שב"כ, מג"ב ומצדה פעלו הלילה למעצר 24 מבוקשים ברחבי יהודה ושומרון ובחטיבת הבקעה והעמקים.
בעיר רמאללה שבחטיבת בנימין מיפו הלוחמים את ביתו של מחבל נוסף מהפיגוע שאירע מוקדם יותר השבוע סמוך לצומת המשטרה הבריטית. 
בכפר קריות שבמרחב החטיבה עצרו הלוחמים פעיל בכיר בתא הסטודנטים של חמאס. בכפר ענבתא שבמנשה עצרו הלוחמים שני מבוקשים ואיתרו ציוד צבאי ומטענים שהושמדו. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

מצורפת תמונה של 50 הנשקים שהוחרמו אתמול בחטיבת הבקעה והעמקים: https://IDFANC.activetrail.biz/ANC11012024.18918

מצורפת תמונה של המטענים שהשומדו: https://IDFANC.activetrail.biz/ANC11012024.15198

עד כה נעצרו מתחילת המלחמה כ-2,650 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

