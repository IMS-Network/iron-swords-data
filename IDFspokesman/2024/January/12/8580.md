## Message 8580

דובר צה"ל:

צה"ל חיסל עשרות מחבלים בחאן יונס ובאל מע'אזי, ביניהם מפקדים בכוח הנח'בה של החמאס; באל בורייג' רחפן חיסל מחבל שירה מחלון לעבר כוחותינו

באל מע'אזי, צוותי הקרב החטיבתיים הפועלים בפיקודה של אוגדה 36 חיסלו ביממה האחרונה כ-20 מחבלים ואיתרו אמצעי לחימה רבים. בין המחבלים שחוסלו, מפקד בכוח הנח'בה של ארגון הטרור חמאס.

בחאן יונס, מטוס קרב של חיל האוויר תקף בהכוונת מרכז האש של אוגדה 98 מבנה צבאי של ארגון הטרור חמאס וחיסל שבעה מחבלים. ביניהם מפקד בכוח הנח'בה אשר לקח חלק במתקפה הרצחנית לעבר יישובי העוטף ב-7 באוקטובר.

כוח של חטיבת הקומנדו זיהה במרחב העיר שלושה מחבלים חמושים אשר יצאו מביתו של פעיל חמאס והתקרבו לכוחותינו, לוחמי צוות הקרב ירו ופגעו במחבלים.

עוד במרחב חאן יונס, לוחמי צה"ל איתרו ביממה האחרונה מספר נשקים מסוג קלאצ'ניקוב, משגרי RPG והשמידו מחסן אמצעי לחימה.

במרחב אל בורייג', לוחמי גדוד האיסוף 414 זיהו מחבל אשר ירה לעבר כוחותינו מחלון אחד המבנים במרחב, לוחמי הגדוד הפעילו רחפן לעבר החלון ממנו ירה המחבל וחיסלו אותו.

מצורף תיעוד מתקיפות צה"ל ברצועת עזה: https://bit.ly/3TVQwIC

מצורף תיעוד פעילות כוחות צה"ל ברצועה: https://bit.ly/3TYkdZJ

מצורפות תמונות מפעילות הכוחות: https://IDFANC.activetrail.biz/ANC120120245120

