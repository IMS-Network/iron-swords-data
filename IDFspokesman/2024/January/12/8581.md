## Message 8581

דובר צה"ל:

לוחמי צה"ל, שב"כ ומג"ב פעלו לחשיפת מטענים ולמעצר מבוקשים במחנה הפליטים נור א-שמס שבחטיבת מנשה; הלוחמים עצרו הלילה ארבעה מבוקשים ברחבי יהודה ושומרון

לוחמי צה"ל, שב"כ ומג"ב עצרו הלילה ארבעה מבוקשים ברחבי יהודה ושומרון.

הלוחמים ערכו במהלך הלילה מבצע חטיבתי למעצר מבוקשים ולחשיפת מטענים שהוטמנו בצירי מחנה הפליטים נור א-שמס שבמרחב חטיבת מנשה על מנת לפגוע בכוחותינו. במהלך המבצע הושמדו מספר מטענים ונעצרו שלושה מבוקשים.

בכפר בית אומר, עצרו הכוחות מבוקש החשוד במעורבות בפעילות טרור. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. אין נפגעים לכוחותינו.

עד כה נעצרו מתחילת המלחמה מעל 2,650 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

