## Message 8647

דובר צה"ל:

במבצע לסיכול טרור שנמשך מעל 35 שעות במחנה טול כרם בפיקוד חטיבת מנשה, חוסלו לפחות שמונה מחבלים, נעצרו עד כה 15 מבוקשים והושמדו עשרות מטענים; לוחמי צה"ל, שב"כ ומג"ב עצרו הלילה 21 מבוקשים ברחבי יהודה ושומרון

לוחמי צה"ל במילואים, שב"כ, ימ״ס ומג"ב ממשיכים לפעול במבצע לסיכול טרור במחנה טול כרם בפיקוד חטיבת מנשה מעל ל35 שעות, הלוחמים ממשיכים לפעול בעיר גם בשעה זו.

עד כה, במהלך המבצע כלי הנדסה חשפו עשרות מטענים שנחשפו לאחר שהוטמנו מתחת לכבישים במטרה לפגוע בכוחותינו, בנוסף עד כה הלוחמים סרקו מאות מבנים, עצרו מעל 15 מבוקשים ואיתרו נשקים רבים, אמצעי לחימה, ציוד צבאי רב ומטענים שהושמדו. במהלך הסריקות איתרו הלוחמים והשמידו מעבדת מטענים וחמ״ל תצפיות.

במהלך הפעילות, הלוחמים ניהלו חילופי אש והיתקלויות עם מחבלים חמושים שירו והשליכו מטענים. עד כה חוסלו לפחות שמונה מחבלים, חלקם מתקיפה אווירית. 

במקביל למבצע, עצרו הלילה הלוחמים 21 מבוקשים ברחבי יהודה ושומרון. במחנה אלערוב שבחטיבת עציון נעצרו 10 מבוקשים ובכפר חרמלה שבגזרת החטיבה תוחקרו עשרות חשודים. בכפר ראס עטיה שבאפרים איתרו הלוחמים אמצעי לחימה. בעיר קלקיליה שבגזרת החטיבה נפצע לוחם מג"ב ממטענים שהופעלו לעברו ופונה לקבלת טיפול רפואי בבית חולים, משפחתו עודכנה.
בעיר חברון איתרו הלוחמים אמצעי לחימה רבים ודגלים של ארגון הטרור חמאס.

עד כה נעצרו מתחילת המלחמה כ-2,700 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,300 מהם משויכים לארגון הטרור חמאס.

מצורפות תמונות של אמצעי הלחימה שהוחרמו ברחבי יהודה ושומרון: https://IDFANC.activetrail.biz/ANC18012024.156156156

מצורף תיעוד מפעילות כוחות צה"ל ברחבי יהודה ושומרון:  https://bit.ly/3U1fmXP

מצורף תיעוד של אמצעי לחימה שאותרו בתוך רכב ועמדת ירי בטול כרם:  https://bit.ly/48Z8DC0

מצורפות תמונות מפעילות כוחות צה"ל ברחבי יהודה ושומרון: https://IDFANC.activetrail.biz/ANC18012024.189189189

