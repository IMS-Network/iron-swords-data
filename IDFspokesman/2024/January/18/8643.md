## Message 8643

דובר צה"ל:

פשיטות, היתקלויות, מחבלים ממלכדים רכבים ומחוסלים במרחב חאן יונס; ביממה האחרונה חיסלו כוחות צה״ל ברחבי הרצועה עשרות רבות של מחבלים

בחאן יונס, הלוחמים הפועלים במרחב חיסלו ביממה האחרונה כ-40 מחבלים. בהכוונה מודעינית, לוחמי יחידת אגוז פשטו על בית מחבל ואיתרו בו עשרה רימונים, רובה מסוג קלאצ׳ניקוב, ציוד צבאי ואמצעים טכנולוגיים. עוד אותרו במרחב חאן יונס מחסניות, רימונים, רובים מסוג קלאצ׳ניקוב ומפות על ידי הכוחות.
לוחמים מצוות הקרב של חטיבה 7 חיסלו ארבעה מחבלים שהתקדמו לעברם באמצעות ירי טנק.

בצפון הרצועה, צוות הקרב החטיבתי 5 חיסל באמצעות כוח שריון שני מחבלים חמושים ששהו במארב כנגד כוחותינו. כמו כן, בוצעו מספר תקיפות מהאוויר באמצעות כלי טיס שתקף וחיסל מחבלים חמושים שהיוו איום על הכוחות, חלקם פעלו בסמוך לבית ספר בגזרה.

במרחב שכונת צברא, לוחמים מצוות קרב חטיבה 179 איתרו מטענים נגד טנקים, מטולי RPG, ציוד צבאי ואמצעים טכנולוגיים.

בפעילות בצפון הרצועה, מכלול האש של חטיבת יפתח זיהה מחבלים ממלכדים רכב ונכנסים למבנה המוכר כשייך לפעילות גא"פ. זמן קצר לאחר מכן, בעת שיצא אחד מהמחבלים מהמבנה, כלי טיס של חיל האוויר תקף את המחבל וחיסל אותו. בהמשך, בוצע ירי לעבר הרכב, וההדף שיצר הפיצוץ מעיד על היותו של הרכב כרכב ממולכד.

מצורפות תמונות של אמצעי הלחימה שאותרו על ידי הלוחמים: https://IDFANC.activetrail.biz/ANC18012024.01516598

מצורף תיעוד מתקיפות צה"ל ברצועה: https://bit.ly/47zAd7C

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC18012024.226291998

