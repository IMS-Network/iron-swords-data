## Message 8526

דובר צה״ל:

בתוך מרפאה: וסטים צבאיים של מחבלי נוח'בה הוחבאו בתוך שקים של אונר"א; צה"ל חיסל ביממה האחרונה מחבלים שהפעילו רחפנים ואיתר עשרות כלי נשק ומטענים

לוחמי צוות הקרב החטיבתי 179 פשטו בהכוונה מודיעינית על מרחב בעיר עזה ממנו בוצע ירי לעבר כוחותינו בימים האחרונים. הלוחמים איתרו בתוך מרפאה שקים של אונר"א בהם ארגון הטרור חמאס החביא וסטים צבאיים של פעילי נוח'בה. במבנה סמוך אותרו מטולי RPG, נשקים מסוג קלאצ'ניקוב ותחמושת.

בחאן יונס, לוחמי צה"ל חיסלו מחבלים רבים מהאוויר ומהקרקע והשמידו מספר פירי מנהרות. לוחמי צוות הקרב של חטיבת הצנחנים איתרו מחסן אמצעי לחימה ובו עשרות נשקים מסוג קלאצ'ניקוב, מעל מאה מחסניות, מטענים להפעלה מרחוק ומספר מטולי RPG. כוחות מיחידת יהל"ם יחד עם לוחמי סיירת צנחנים השמידו את המחסן.

בבית לאהיא ובאלפורקאן, מכלולי האש של אוגדת עזה, חטיבת הנח״ל וחטיבת האש 215 זיהו מספר מחבלים שמפעילים רחפנים על מנת לפגוע בכוחותינו. כלי טיס מאוישים מרחוק חיסלו את המחבלים אשר היוו סכנה ללוחמים בשטח.

מצורפות תמונות הוסטים הצבאיים שארגון הטרור חמאס החביא בתוך שקי אונר"א: https://IDFANC.activetrail.biz/ANC06012024FERONGBUIBV

מצורפות תמונות אמצעי הלחימה שאותרו בחאן יונס: https://IDFANC.activetrail.biz/ANC06012024YJUFYUTF

מצורפות תמונות מפעילות הכוחות: https://IDFANC.activetrail.biz/ANC06012024EIRBVFDIYUSIBYUV

מצורף תיעוד מתקיפת מחבל שזוהה מפעיל רחפן במטרה לפגוע בכוחותינו: https://bit.ly/3tLsNjR

מצורף תיעוד מתקיפות צה"ל ביממה האחרונה: https://bit.ly/47uREWS

