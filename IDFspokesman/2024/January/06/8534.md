## Message 8534

הודעה משותפת לדובר צה"ל ודוברות שב"כ:

צה"ל ושב"כ חיסלו בתקיפה אווירית את מפקד גדוד נוציראת של ארגון הטרור חמאס ואת סגנו

אסמעיל סראג', מפקד גדוד נוציראת וסגנו, אחמד והבה, חוסלו הלילה (ש') בתקיפה של חיל האוויר, בהובלת פיקוד הדרום ובהכוונה של אגף המודיעין ושב"כ.

סראג', מפקד גדוד נוציראת בארגון הטרור חמאס, בעברו שימש כמפקד פלוגת נוח'בה בחמאס וכפעיל ייצור אמצעי לחימה רקטיים.

סגנו, אחמד והבה, מונה לתפקיד הסמג"ד לאחר שצה״ל ושב״כ חיסלו בשבועות הראשונים ללחימה את הסגן הקודם, עבד אלרחמאן. והבה מילא מגוון תפקידי שטח ומטה בארגון הטרור חמאס, כולל עיסוק בתוכנית האימונים של הארגון. לצד אלו עסק בקידום הוצאת פיגועים מרצועת עזה לשטח ישראל.

מגדוד נוציראת יצאו מתווי פשיטה משמעותיים לארץ ב-7 באוקטובר לעבר יישובי העוטף ולקיבוץ בארי בפרט. במהלך הלחימה פעילי הגדוד עסקו בקידום מתווי ירי נ"ט וכלי טיס בלתי מאויישים לעבר כוחות צה"ל.

מצורף תיעוד מחיסולם: https://bit.ly/41LjuwR

מצורפות תעודות הזהות של מפקד הגדוד, אסמעיל סראג' וסגנו, אחמד והבה: https://IDFANC.activetrail.biz/ANC06012024150410

