## Message 8529

דובר צה"ל:

צה״ל, שב״כ ומג״ב פעלו במבצע לסיכול טרור בכפר קטנה במשך כ-10 שעות בפיקוד חטיבת בנימין; הכוחות החרימו אמצעי לחימה רבים ברחבי יהודה ושומרון וציוד בבית דפוס לחומרי תעמולה בשכם של ארגון הטרור חמאס

במבצע לסיכול טרור בכפר קטנה בפיקוד חטיבת בנימין שנמשך כ-10 שעות, לוחמי צה״ל במילואים ומג״ב תחקרו עשרות חשודים, עצרו שני מבוקשים והחרימו אמצעי לחימה וציוד צבאי. 

מסתערבי מג״ב איו״ש ולוחמי מג״ב פעלו הלילה בכפר בלעא שבחטיבת מנשה ועצרו מבוקש, החרימו אמצעי לחימה, כספי טרור ועשרות בקבוקי חומר נפץ. 
במהלך הפעילות, הלוחמים ירו לעבר מחבלים שהשליכו מטענים לעברם, זוהו פגיעות.

בעיר שכם שבחטיבת שומרון הוחרם ציוד בבית דפוס שמדפיס חומרי תעמולה לארגון הטרור חמאס. בכפרים דורא וחרמלה אותרו אמצעי לחימה וכספי טרור נוספים.

שלושת המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-2,600 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

מצורפות תמונות אמצעי הלחימה שאותרו:  https://IDFANC.activetrail.biz/ANC06012024IUBVIRUBV

