## Message 8685

דובר צה"ל:

לוחמי צה"ל, שב"כ ומג"ב עצרו הלילה שמונה מבוקשים ברחבי יהודה ושומרון; לוחמי מילואים פעלו במקביל בקסבה ובמחנה בלאטה שבשכם 

במהלך הלילה לוחמי צה"ל, שב"כ ומג"ב עצרו שמונה מבוקשים ברחבי יהודה ושומרון והחרימו אמצעי לחימה וחומרים להכנת מטענים.

בכפר שיוח' שבחטיבת עציון ובעיר חברון שבחטיבת יהודה החרימו הכוחות עשרות אלפי שקלים שיועדו לפעילות טרור. 

לוחמי צה״ל במילואים פעלו בפעילויות יזומות במקביל בקסבה ובמחנה בלאטה בשכם.

בכפר מזרעה שבאפרים עצרו הכוחות מבוקש ואיתרו אמצעי לחימה. במהלך הפעילות נפצע לוחם צה"ל באורח קל משברי זכוכיות ופונה לקבלת טיפול רפואי בבית חולים, משפחתו עודכנה.

בחירבת א לוזיה ובדהרייה שבחטיבת יהודה החרימו הכוחות נשקים.

מוקדם יותר הבוקר, מחבלת חמושה בסכין התקרבה לעבר עמדה צבאית במרחב הגדר של היישוב פסגות שבחטיבת בנימין. לוחמי צה״ל במילואים מגדוד 7035 שזיהו את המחבלת מתקרבת, הגיבו בירי וניטרלו אותה לפני שחצתה את גדר היישוב.

המבוקשים שנעצרו, אמצעי הלחימה וכספי הטרור שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,700 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,300 מהם משויכים לארגון הטרור חמאס.

