## Message 8682

דובר צה"ל:

כוחות אוגדה 98 השלימו הלילה את כיתור חאן יונס וחיסלו בשיתוף פעולה עם חיל האוויר עשרות רבות של מחבלים ביממה האחרונה

אוגדה 98 מבצעת ביממה האחרונה מתקפה נרחבת בחאן יונס.
צוותי הקרב של חטיבת הצנחנים, חטיבת גבעתי וחטיבה 7 השלימו את כיתור חאן יונס ולוחמי עוצבת הקומנדו העמיקו את ההתקפה ללב המרחב, אשר משמש כמרכז כובד של חטיבת חאן יונס בארגון הטרור חמאס. 

ביממה האחרונה חיסלו הכוחות עשרות רבות של מחבלים בקרבות פנים אל פנים, בסיוע תקיפות חיל האוויר ובסגירת מעגלי אש תוך הכוונה מודיעינית.

בהתקלויות שונות חוסלו חוליות מחבלים חמושות בטילי RPG שהיו במרחק עשרות מטרים מהכוחות, מחבלים ששיגרו טילי נ"ט ומחבלים שחוסלו בעודם עוסקים במלכוד צירים ומבנים. עוד נחשפו בפעילות הכוחות, רקטות מוכנות לשיגור, מתחמי לחימה, פירים ואמצעי לחימה רבים.

מצורף תיעוד מתקיפות צה"ל בחאן יונס: https://bit.ly/490AT79

מצורפות תמונות מפעילות הכוחות ברצועת עזה: https://IDFANC.activetrail.biz/ANC230120246854142651

