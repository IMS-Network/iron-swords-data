## Message 8719

דובר צה"ל:

לוחמי אוגדה 98 ממשיכים בלחימה עצימה במרחב חאן יונס; במקביל, בצפון הרצועה לוחמי צוות הקרב של חטיבה 5 איתרו והשמידו תוואי מנהור ששימש את המחבלים במרחב

לוחמי עוצבת הקומנדו ממשיכים בלחימה העצימה במרחב חאן יונס. 
לוחמי יחידת אגוז זיהו חוליית מחבלים חמושה ב-RPG, וחיסלו את המחבלים. לוחמי יחידת מגלן חיסלו מספר מחבלים ואיתרו אמצעי לחימה במרחב.

לוחמי צוות הקרב של חטיבת צנחנים ממשיכים לתקוף יעדי טרור במרחב חאן יונס. הלוחמים חיסלו מחבלים ואיתרו אמצעי לחימה רבים.

חיל האוויר בשיתוף פעולה עם מכלול האש של חטיבה 7, חיסל באמצעות מטוס קרב שני מחבלים במרחב העיר.

בצפון הרצועה לוחמי צוות הקרב של חטיבה 5 איתרו תוואי מנהור במרחב והשמידו אותו. בנוסף, הלוחמים חיסלו מחבלים ואיתרו אמצעי לחימה במרחב.

במרכז הרצועה מכלול האש של צוות הקרב של חטיבת נח״ל הכווין כלי טיס מאויש מרחוק שחיסל מחבל שנמצא בקרבתם. לאורך היממה האחרונה חיסלו לוחמי צוות הקרב מחבלים נוספים.

מצורף תיעוד מהתקיפות ברצועת עזה:  https://bit.ly/47X0EUS

מצורפות תמונות מפעילות הכוחות ברצועה: https://IDFANC.activetrail.biz/ANC2801202496854

מצורפת תמונת אמצעי הלחימה שלוחמי חטיבת צנחנים איתרו בחאן יונס: https://IDFANC.activetrail.biz/ANC28012024039848746

