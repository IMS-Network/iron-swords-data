## Message 8720

דובר צה"ל:

לוחמי צה"ל, שב"כ ומג"ב עצרו הלילה עשרה מבוקשים ברחבי יהודה ושומרון; בעציון נעצרו שני מבוקשים שפעלו להסעת והברחת מסתננים, אחד מהם הוביל תשתית הסעות מסתננים

לוחמי צה"ל, שב"כ ומג"ב פעלו הלילה למעצר עשרה מבוקשים ברחבי יהודה ושומרון. 

לוחמי צה״ל במילואים עצרו הלילה בכפר שיוח' שבחטיבת עציון מוביל מרכזי של תשתית הסעות שפעלה להברחת מסתננים, הכוחות עצרו מבוקש נוסף שפעל להסעת והברחת מסתננים. בנוסף, אותרו והוחרמו הרכבים ששימשו את שני המבוקשים.

בואדי בורקין שבחטיבת מנשה עצרו הכוחות שני מבוקשים, במהלך הפעילות התפתחו חילופי אש במקום. 

בכפר קלקס שבמרחב חטיבת יהודה החרימו הלוחמים אמצעי לחימה ועשרות אלפי שקלים שיועדו על פי החשד לפעילות טרור.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 2,950 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

