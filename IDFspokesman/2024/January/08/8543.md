## Message 8543

דובר צה"ל:

יחידת מגלן בחאן יונס: חיסול כעשרה מחבלים בהכנות לשיגור רקטות לעבר הארץ

מרכז האש של אוגדה 98 בשיתוף חיל האוויר תקפו הלילה כ-30 מטרות טרור משמעותיות בחאן יונס בהן מטרות תת-קרקע, תשתיות טרור ומחסני אמצעי לחימה. 
תקיפות אלו מסייעות להמשך הלחימה לכוחות המתמרנים במרחב.

בחאן יונס לוחמי יחידת מגלן איתרו למעלה מעשרה מחבלים בשטחי משגרי רקטות לעבר שטח מדינת ישראל. לאחר הזיהוי, הלוחמים הכווינו כלי טיס מאויש מרחוק שחיסל את המחבלים. 

עוד בחאן יונס לוחמי צוות קרב חטיבתי 55 זיהו מחבל שיצא ממבנה במרחק עשרות מטרים מהם, כשהוא אוסף מודיעין על הכוח. מסוק קרב של חיל האוויר בהכוונת מכלול האש החטיבתי חיסל את המחבל תוך דקות מרגע הזיהוי.

לוחמי צוות הקרב של צנחנים, זיהו מחבל חשוד בבניין במרחב. הלוחמים הכווינו כלי טיס של חיל האוויר לעבר הבניין שחיסל את המחבל שתצפת על הלוחמים. זמן קצר לאחר מכן, זוהה באותו הבניין מחבל נוסף שחוסל גם הוא על ידי הכוח. 

בפעילות לפריצת צירים, לוחמי צוות קרב חטיבתי כפיר איתרו רכב של מחבל חמאס בתוכו מצבור אמצעי לחימה.

במרחב חקלאי במרכז רצועת עזה צוות קרב חטיבתי 179 איתרו פיר מנהרה, אלפי דולרים ואמצעי לחימה רבים. 

באל-מע'אזי שבמרכז רצועת עזה, מטוס קרב של חיל האוויר בהכוונת תא התקיפה של חטיבת גולני תקף מחסן אמצעי לחימה בו אוחסנו רקטות ארוכות טווח.

מצורף תיעוד מחיסול חוליית המחבלים שזוהו על ידי לוחמי יחידת מגלן וחוסלו על ידי כלי טיס של חיל האוויר: https://bit.ly/47H3FZD

מצורף סרטון של הרכב בו איתרו לוחמי כפיר אמצעי לחימה: https://bit.ly/3S6vwh0

מצורפות תמונות הנשקים שאותרו על ידי לוחמי כפיר ועל ידי צוות קרב חטיבתי 179: https://IDFANC.activetrail.biz/ANC08012024.32154

מצורף תיעוד מפעילות לוחמי צה"ל ברצועת עזה: https://bit.ly/48ngiKs

מצורף תיעוד מתקיפות צה"ל ברצועת עזה: https://bit.ly/47lwyu0

מצורפות תמונות של פעילות לוחמי צה"ל ברצועת עזה: https://IDFANC.activetrail.biz/ANC08012024.2010

