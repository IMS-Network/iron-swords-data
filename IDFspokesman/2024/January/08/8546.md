## Message 8546

דובר צה"ל:

לוחמי צה״ל, שב״כ ומג״ב עצרו הלילה 17 מבוקשים ברחבי יהודה ושומרון והחרימו אמצעי לחימה רבים

לוחמי צה"ל במילואים פעלו בכפרים עזון ונעלין שבחטיבת אפרים, עצרו עשרה מבוקשים והחרימו אמצעי לחימה רבים. במהלך הפעילות בעזון, הושמדו מטעני נפץ שאותרו ברכב במרחב.

בעיר שכם שבחטיבת שומרון הכוחות עצרו שלושה מבוקשים והחרימו אמצעי לחימה. 
במבצעים בכפר חוסאן שבחטיבת עציון ובכפר קבלאן שבחטיבת שומרון תוחקרו חשודים רבים.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 2,600 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

