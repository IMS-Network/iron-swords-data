## Message 8477

דובר צה"ל:

לוחמי צה"ל שב"כ ומג"ב פעלו הלילה למעצר עשרה מבוקשים ברחבי יהודה ושומרון והחרימו אמצעי לחימה רבים

לוחמי צה"ל שב"כ ומג"ב עצרו הלילה עשרה מבוקשים ברחבי יהודה ושומרון, מתוכם שניים מזוהים עם ארגון הטרור חמאס.

במבצע בכפר קטנה שבחטיבת בנימין נעצרו שני מבוקשים ותוחקרו חשודים.

בבית איבא שבחטיבת שומרון איתרו והחרימו הכוחות אמצעי לחימה. כמו כן, בבני נעים שבחטיבת יהודה איתרו והחרימו הלוחמים אמצעי לחימה נוספים. בפעילות הכוחות בעיר חברון שבחטיבת יהודה החרימו הכוחות כספי טרור.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. אין נפגעים לכוחותינו.

עד כה נעצרו מתחילת המלחמה מעל 2,550 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

מצורפות תמונות אמצעי הלחימה שהוחרמו: https://IDFANC.activetrail.biz/ANC010120239729753920

