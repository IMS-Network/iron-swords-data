## Message 8475

דובר צה"ל:

שיתוף פעולה בין חיל האוויר לכוחות הקרקעיים המביא לחיסול מחבלים; צה"ל ממשיך בלחימה ברצועת עזה

מטוס קרב של חיל האוויר, בהכוונת חופת האש והמודיעין של אוגדת עזה חיסל את עאדל מסמח, מפקד פלוגת הנח׳בה של דיר אל בלאח. מסמח פיקד בשטח על כוחות מחבלי הנח'בה שפשטו לכיסופים במהלך ה7/10 ושלח כוחות של ארגון הטרור חמאס ליישובים נוספים בעוטף ובהם בארי ונירים. לאחר מכן ניהל מסמח לחימה ברצועה נגד כוחותינו.

במסגרת הפעילות הקרקעית בצפון רצועת עזה, לוחמי צוות הקרב החטיבתי יפתח (11) תקפו מטרות טרור במרחב אבו אל-עטא שבשכונת שג'עייה, המשמש כמתחם לחימה של ארגון הטרור חמאס והג’יהאד האסלאמי הפלסטיני. במהלך הפעילות פשטו הלוחמים על מרכז פיקוד ושליטה של ארגוני הטרור, לוחמי צוות הקרב איתרו במרחב מסגד אמצעי לחימה רבים ששימשו את ארגוני הטרור.

בנוסף, במהלך הפעילות, חוליית מחבלים שיגרה פצצת מרגמה לעבר הלוחמים וניסתה לפגוע בהם. כלי טיס של חיל האוויר זיהה את השיגור ובהכוונת כוחות אוגדה 99 השמיד את עמדת השיגור וחיסל את המחבלים. 

כוחות של עוצבת הקומנדו זיהו במהלך פעילות במרחב חאן יונס מחבל משגר רקטות, הכוחות הכווינו כלי טיס של חיל האוויר שתקף וחיסל את המחבל.

במהלך הלילה תקפו כוחות זרוע הים מטרות של ארגון הטרור חמאס ברצועת עזה. כמו כן, המשיכו בתקיפות לטובת סיוע לכוחות המתמרנים ברצועה.

מצורף תיעוד השיגורים לעבר כוחות צה״ל, השמדת עמדות השיגור וחיסול חוליית המחבלים: https://bit.ly/3RFOQjL

מצורף תיעוד מהתקיפות ברצועת עזה ביממה האחרונה:  https://bit.ly/3tIGAYf

מצורפות תמונות מפעילות לוחמי גדוד 7220 בחטיבת יפתח (11) בשג'עייה: https://IDFANC.activetrail.biz/ANC01012024RNBVIURB

מצורפות תמונות מפעילות הכוחות ברצועה ביממה האחרונה: https://IDFANC.activetrail.biz/ANC01012024NVIURERIBUVRIBUR

