## Message 8478

דובר צה"ל:

צה"ל תקף חוליית שיגור כלי טיס עוינים והשמיד את כלי הטיס בטרם שוגרו לשטח ישראל

בשעות הבוקר כוחות צה"ל זיהו חוליית מחבלים מארגון הטרור חיזבאללה, שניסתה לשגר כלי טיס בלתי מאויישים לעבר שטח ישראל. כלי טיס של חיל האוויר תקף את החולייה בטרם הצליחה לבצע את השיגור והשמיד את כלי הטיס שבהם השתמשו.

ארגון הטרור חיזבאללה ניסה לשגר הבוקר כלי טיס עוינים ממרחב מארון א-ראס סמוך לגבול מדינת ישראל מתוך סביבה אזרחית. זו היא דוגמא נוספת לניצול הציני שעושה ארגון הטרור באוכלוסיות ובמתקנים אזרחיים.

בנוסף, מטוסי קרב של חיל האוויר תקפו תשתיות טרור של ארגון הטרור חיזבאללה בשטח לבנון. 

כמו כן, בהמשך להתרעות שהופעלו במהלך היום בצפון הארץ ולהתרעה על חדירת כלי טיס עוין במרחב אביבים, מדובר בזיהוי שווא.

מצורף תיעוד מהתקיפות: https://bit.ly/47rLpTW

