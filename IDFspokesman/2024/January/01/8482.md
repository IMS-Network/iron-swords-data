## Message 8482

דובר צה"ל:

צה"ל השלים סבב תקיפות של מטרות טרור בשטח לבנון

בשעות האחרונות כוחות צה"ל, מטוסי קרב וכלי טיס של חיל האוויר השלימו סבב תקיפות בשטח לבנון.

במסגרת התקיפות הושמדו מספר תשתיות טרור, לצד אתרים צבאיים בהם פעלו מחבלי ארגון הטרור חיזבאללה ועמדות שיגור. בנוסף, הותקפה חוליית מחבלים שפעלה במרחב חולא.

לוחמי ההגנה האווירית יירטו בהצלחה מטרה אווירית חשודה שחצתה משטח לבנון. התרעה על ירי רקטות וטילים במרחב העיר קריית שמונה הופעלה בעקבות היירוט.

כמו כן, זוהו מספר שיגורים משטח לבנון לעבר מרחב אדמית. 
כתוצאה מהשיגורים, נפצעו חמישה לוחמי צה"ל במילואים באורח קל. הלוחמים פונו לקבלת טיפול רפואי בבית חולים, משפחותיהם עודכנו.

מצורף תיעוד מהתקיפות: https://bit.ly/48DmMEM

