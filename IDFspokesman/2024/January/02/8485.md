## Message 8485

דובר צה"ל:

לוחמי צה"ל במילואים חיסלו ארבעה מחבלים חמושים שהתבצרו בבית במהלך מבצע בכפר עזון בפיקודה של חטיבת אפרים

במהלך מבצע לסיכול טרור של כוחות צה"ל מגדוד המילואים 8211 בכפר עזון בפיקוד חטיבת אפרים, מחבלים ירו והשליכו מטענים לעבר כוחותינו, הלוחמים זיהו את המבנה בו הסתתרה חוליית המחבלים ובתום חילופי אש חיסלו את ארבעת המחבלים והחרימו שלושה נשקים מסוג "קרלו" ששימשו אותם. 
במהלך חילופי האש נפצע קצין צה"ל במילואים באורח בינוני, הלוחם פונה לקבלת טיפול רפואי בבית חולים ומשפחתו עודכנה. 

בנוסף, במהלך פעילות נוספת לאיתור אמצעי לחימה בעיר קלקיליה שבמרחב החטיבה, לוחמי מילואים ניטרלו בירי מחבל שירה באקדח לעברם, אין נפגעים לכוחותינו. בנוסף, החרימו הכוחות את האקדח ששימש את המחבל.

כמו כן, לוחמי צה״ל, שב״כ ומג״ב עצרו הלילה שבעה מבוקשים ברחבי יהודה ושומרון וחטיבת הבקעה והעמקים. המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. 

עד כה נעצרו מתחילת המלחמה מעל 2,550 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

מצורפות תמונות הנשקים שהוחרמו: https://IDFANC.activetrail.biz/ANC0201202322514

