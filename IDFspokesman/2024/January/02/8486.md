## Message 8486

דובר צה"ל:

שיתוף הפעולה בין כוחות הים, האוויר והיבשה: חיסול מחבלים והשמדת מטענים במרחב חופי הרצועה

במהלך היממה האחרונה כוחות זרוע הים והחטיבות המתמרנות זיהו מחבלים שמניחים מטענים בחופים ובמבנים הסמוכים לחופים ברצועת עזה במטרה לפגוע בכוחותינו. 
כוחות זרוע הים, בשיתוף פעולה עם חיל האוויר והכוחות הקרקעיים חיסלו מספר מחבלים והשמידו מטענים שהיוו איום על הכוחות.

בדרום העיר עזה כוחות מצוות קרב חטיבת ׳ראם׳ (179) זיהו שלושה מחבלים נכנסים למבנה המשמש למטרות טרור. מטוס קרב של חיל האוויר השמיד את המבנה וחיסל את המחבלים. לאחר התקיפה נראו פיצוצי משנה המעידים על אמצעי לחימה רבים שאוחסנו במתחם.

במרחב חאן יונס לוחמי צוות הקרב של חטיבת הצנחנים תקפו מספר תשתיות טרור שסיכנו את כוחותינו. 
הכוחות פשטו בהכוונה מודיעינית על דירות מבצעיות בהן אוחסנו אמצעי לחימה והוכוונו מהן פעולות טרור ואיתרו אמצעי לחימה רבים. 

במרכז רצועת עזה במהלך סריקות של צוות הקרב החטיבתי 646 אותרה מעבדה המשמשת לייצור אמצעי לחימה, בורות שיגור ומשגרים של רקטות ארוכות טווח. המשגרים הושמדו על ידי כוחות הנדסה.

במרחב ג'באליה צוות הקרב החטיבתי 261 (בה"ד 1) חיסל עשרות מחבלים, ביניהם כאלו שניסו להניח מטענים, אחרים שהפעילו רחפנים ומחבלים חמושים שזוהו נוסעים לעבר כוחותינו.

במרחב אל בורייג' צוות הקרב של חטיבת גולני איתרו מספר משגרי רקטות שהוטמנו סמוך לבית ספר של אונר"א.

מצורף תיעוד מתקיפות צה"ל: https://bit.ly/3TMMEcW

מצורף תיעוד מהשמדת מטענים שהוטמנו סמוך לחוף על ידי כוחות חיל הים: https://bit.ly/3S0z0Sm

מצורפות תמונות מפעילות הכוחות ברצועה: https://IDFANC.activetrail.biz/ANC02012023265121

מצורפות תמונות המשגרים שאותרו: https://IDFANC.activetrail.biz/ANC02012023652178

