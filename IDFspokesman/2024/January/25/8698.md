## Message 8698

דובר צה"ל:

כוחות אוגדה 98 פושטים על אתרים צבאיים ומחסלים עשרות מחבלים במרחב חאן יונס; תיעוד: חיסול חוליית מחבלים שירתה על כוחותינו במרכז הרצועה

לוחמי חטיבת הצנחנים שפועלים במרחב חאן יונס פשטו ביממה האחרונה על יעדי טרור בשכונת אל-אמל, חיסלו מחבלים רבים בירי צלפים והשמידו תשתיות טרור ואמצעי לחימה במרחב.

מכלול האש החטיבתי זיהה ארבעה מחבלים חמושים נעים לעבר הלוחמים, והכווין כלי טיס של חיל האוויר שתקף וחיסל אותם.

בפעילות נוספת במרחב, מכלול האש של עוצבת הקומנדו זיהה שישה מחבלים נושאים מטול RPG סמוך ללוחמים במרחב, ובתגובה הכווין כלי טיס של חיל האוויר שחיסל אותם.

לוחמי יחידת מגלן פשטו על מספר יעדי טרור וביניהם מפקדות צבאיות שם אותרו אמצעי לחימה רבים וחוסלו מחבלים בירי מטווח קרוב.

במרכז רצועת עזה, כחלק מפעילות לוחמי חטיבת יפתח, פשטו הכוחות על מספר מבנים צבאיים במרחב. במהלך אחת הפשיטות, פלוגת התצפית החטיבתית זיהתה מחבלים שהסתתרו במבנה צבאי במרחב וביצעו ירי לעבר הלוחמים. דקות ספורות לאחר מכן, מכלול האש החטיבתי הכיוון מסוק קרב של חיל האוויר שתקף וחיסל את המחבלים.

בצפון רצועת עזה, פעלו לוחמי צוות הקרב של חטיבה 5. הלוחמים חיסלו מספר מחבלים ואיתרו אמצעי לחימה במרחב.

מצורף תיעוד מתקיפות צה"ל ברצועה: https://bit.ly/496hUrN

מצורף תיעוד מתקיפת מבנה צבאי ממנו ביצעו מחבלים ירי לעבר לוחמי צה"ל: https://bit.ly/3SwSMEb

מצורפות תמונות מפעילות כוחות צה"ל ברצועה: https://IDFANC.activetrail.biz/ANC250120247897838

