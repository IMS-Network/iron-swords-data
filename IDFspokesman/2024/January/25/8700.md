## Message 8700

דובר צה"ל:

לוחמי צה״ל, שב״כ ומג״ב פעלו במבצע לסיכול טרור בעיר ובמחנה ג׳נין, עצרו מבוקשים והשמידו מטענים שהוטמנו מתחת לצירים; חוסל מחבל שירה על כוחותינו בביר אל באשא

הלוחמים עצרו הלילה 16 מבוקשים ברחבי יהודה ושומרון.

כחלק ממבצע לסיכול טרור בעיר ובמחנה ג׳נין שבחטיבת מנשה שארך כל הלילה, לוחמי צה״ל במילואים עצרו שבעה מבוקשים. כלי הנדסה חשפו מטענים שהוטמנו מתחת לצירים ויועדו לפגוע בכוחות צה״ל. כמו כן, הלוחמים ירו לעבר מחבלים שירו לעברם ואיתרו והחרימו אמצעי לחימה.

מסתערבי מג״ב איו״ש פעלו לפני זמן קצר בהכוונת שב"כ בכפר ביר אל באשא שבחטיבת מנשה למעצר שני מבוקשים שחשודים בירי על כוחותינו. במהלך הפעילות הלוחמים ירו וחיסלו את אחד המבוקשים שירה לעבר הכוחות והחרימו את נשקו. המבוקש הנוסף החשוד בירי על כוחותינו נעצר.

בעיר שכם שבחטיבת שומרון, נעצרו שני מבוקשים והוחרמה מדפסת תלת מימדית ששימשה לייצור אמצעי לחימה. 

בבית לחם ובכפר חרמלה שבחטיבת עציון לוחמי יחידת דובדבן עצרו שני מבוקשים.

המבוקשים ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-2,700 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,300 מהם משויכים לארגון הטרור חמאס.

