## Message 8586

דובר צה"ל:

לוחמי צה"ל ממשיכים לסכל טרור ולחסל מחבלים ברחבי הרצועה: תיעוד מיוחד של השמדת משגרי רקטות מוכנות לשיגור

במרכז הרצועה בשכונת אל מועארקה לוחמי צוות הקרב החטיבתי 646 איתרו והשמידו שני מתחמי משגרי רקטות המוכנים לשיגור. לוחמים נוספים מהחטיבה איתרו והשמידו עשרות משגרים לשיגור בטווח הזמן המיידי. בתיעוד מיוחד מהשמדתם, ניתן לראות כי חלק מהמשגרים היו טעונים ומוכנים לשימוש.

בחאן יונס מכלול האש של חטיבה 7 השמיד פיר בתוך בניין שהכיל אמל״ח ומטעני חבלה רבים. הלוחמים זיהו מחבלים שהתקרבו לכוחותינו, שחוסלו באמצעות ירי טנקים. 

במרחב אל-עטאטרה שבצפון רצועת עזה, לוחמי צוות הקרב החטיבתי 401 איתרו והשמידו בורות שיגור במהלך סריקות.

עוד במרחב חאן יונס, לוחמי צוות קרב חטיבת הצנחנים זיהו מחבלים מבצעים ירי ממבנה ובורחים, הכוחות הכווינו כלי טיס של חיל האוויר אשר תקף את המחבלים. אחד המחבלים חוסל ומחבל שני ברח למבנה נוסף. הברחן היה תחת מעקב של הכוח וזמן קצר לאחר מכן הוכוון כלי טיס נוסף שתקף את המחבל והוא חוסל. בפעילות של לוחמי צוות הקרב החטיבתי 55 בבית מחבל, נמצאו חוברות הדרכה של הג'יהאד האיסלאמי הפלסטיני, עמדות ירי צלפים שכוונו לכוחותינו ואמצעים טכנולוגים נוספים.

בנוסף בחאן יונס, לוחמי סיירת גבעתי זיהו מחבלים רעולי פנים, ירו ירי טנקים לעברם והמחבלים חוסלו.

מצורף תיעוד של השמדת משגרי הרקטות על ידי לוחמי צוות קרב חטיבה 646: https://bit.ly/3Hg73Q2

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC13012024.31312598

