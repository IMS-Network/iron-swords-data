## Message 8592

דובר צה״ל: 

הרמטכ״ל: אנחנו נלחמים על זכותנו לחיות כאן בביטחון 

מתייחס לחטופים: לכל דקה יש משמעות קריטית ואנחנו לא אדישים לכך, פועלים בכל האמצעים, ברובם חשאיים, עד שנחזיר את כולם; לא נאפשר נסיונות סחיטה להפסקת אש 

מצורפת הצהרת הרמטכ״ל, רב-אלוף הרצי הלוי: https://bit.ly/47zkYvl

מצורפים דבריו המלאים: ״אישרנו היום תוכניות לפיקוד הדרום להמשך הלחימה ולהגברת הלחץ הצבאי על החמאס. לחץ שיביא לפירוק החמאס ולהחזרת החטופים. הלחץ הזה, ורק הוא – הצליח להביא עד כה להשבתם של חטופות וחטופים רבים.
מחר נציין מאה ימים מתחילת המלחמה. מאה ימים בהם החטופים עדיין מוחזקים בעזה על ידי מחבלי חמאס האכזריים. אנחנו פועלים בכל האמצעים, ברובם חשאיים, על מנת להשיבם וכך נוסיף לעשות עד שנחזיר את כולם. המשימה הזו טרם הושלמה. אני יודע שלכל דקה יש משמעות קריטית ואנחנו לא אדישים לכך. הזמן דוחק להשבת החטופים ואנחנו לא שוכחים לרגע ולא זונחים את המטרה הנעלה הזאת. 
כדי להביא לתוצאות ממשיות עלינו להמשיך ולפעול בשטח האויב, לא לאפשר נסיונות סחיטה להפסקת אש שכפי הנראה לא יביאו לתוצאות ממשיות. עלינו להמשיך וללחוץ וזה בדיוק מה שאנחנו עושים.
הנהגת החמאס תולה תקוות בהפסקת הלחימה, והיא משוכנעת שהרגע הזה קרב. בשם מטרות כל כך צודקות אנחנו נחושים ומתמידים. המטרות הללו מורכבות להשגה וייקחו זמן רב – אמרנו את זה מהרגע הראשון. לשם פירוק החמאס דרוש וגם הכרחי שיהיה לנו אורך רוח.
בעזה פועלות היום ארבע אוגדות לוחמות. הכוחות מתקדמים בשטח על פי התוכנית, ומתאימים את שיטות הפעולה למשימות, לשטח ולאויב.
השלמנו את פירוק המסגרות הצבאיות של החמאס בצפון הרצועה, וכעת הכוחות יוצאים למשימות להעמקת ההישג ולשימורו במרחב הזה. יש שם עדיין מחבלים, יש מעט תשתיות, אנחנו נמשיך לפגוע, לרדוף ולהשמיד. 
את ריכוז המאמץ העברנו למרכז ולדרום הרצועה, שם חשפנו, כולל היום, מפעלי ייצור אמצעי לחימה מעל ומתחת לאדמה, בהם טילים שיועדו לעורף ישראל, תעשייה צבאית של ממש. ההשמדה הזו חשובה מאוד לשם מניעת ההתעצמות העתידית, וחשוב להבין, ללא התמרון בשטח, לא ניתן היה לעשות זאת. הכוחות משמידים תשתיות אלו באופן יסודי מאוד, באופן שיטתי, ובמקביל הכוחות ממשיכים לחסל מחבלים מהאוויר, מהים ובקרבות אמיצים פנים אל פנים גם ביבשה בתוך אזור מורכב מאוד. 
כחלק מהתקדמות הלחימה, שחררנו חלק מכוחות המילואים, שהתגייסותם ראויה לכל שבח של המדינה כולה. אתם אנשי המילואים היקרים, קבוצות מופת בחברה הישראלית. אנחנו נזדקק לכם כמובן גם בשנת 24'. 
נעשה את זה תוך זמן הערכות מספק, לצד הוקרה ותגמול ראויים – לכם ולא פחות חשוב מכך למשפחותיכם, ששמרו לאורך כל התקופה הזו על הבית.
אנחנו מנהלים לחימה במספר זירות במקביל, בעצימות משתנה. פועלים בכל מקום. לא תהיה חסינות למבקשים להרגנו: לא בעזה, לא ביהודה ושומרון וגם לא בזירות האחרות ברחבי המזרח התיכון.
חיזבאללה בחר לשמש כ-"מגן חמאס" בשליחות איראן, ואנחנו גובים ממנו על כך מחיר הולך וגדל. מי שמתנה הפסקת החיכוך בצפון בהפסקת הלחימה ברצועת עזה, ישלם מחירים הולכים וגוברים. כך היה, כך יהיה גם קדימה. המציאות הביטחונית בצפון מתעצבת כבר בימים אלו. אנחנו מרחיקים את מחבלי רד'ואן מהגבול ופוגעים ביכולות חיזבאללה אותן בנה במשך שנים. פועלים בחופש פעולה במרחב האווירי של לבנון ותוקפים כל איום שאנחנו מזהים. אזור דרום לבנון הוא אזור לחימה, והוא יישאר כזה, כל עוד חיזבאללה פועל ממנו. חיזבאללה עלול להפוך את כל מדינת לבנון לאזור לחימה, יהיה לכך מחיר כבד. 
אנחנו ערוכים למלחמה גם היום, ומשפרים יכולותינו כל העת. אנחנו מחויבים לשינוי המצב הביטחוני, באופן כזה שיאפשר חזרה של התושבים בביטחון מוחלט לבתיהם – בצפון ובדרום.
ביהודה ושומרון, אנחנו פועלים מסביב לשעון ביישובים ובצירים. במהלך המלחמה ביצענו מספר חסר תקדים של פעילויות התקפיות, ועצרנו מחבלים בין היתר בדרכם לפיגוע. יחד עם ההתיישבות אנחנו מתחקרים כל אירוע ומחזקים את ההגנה. גם אתמול בלילה, ביישוב אדורה, היה ניסיון פיגוע, שילוב של כוחות היישוב, עם כוחות הצבא, ערנות, פעולות נחושות, הביאו לתוצאה בה נהרגו שלושת המחבלים מבלי שהגיעו לאזרחים, וחשוב מכך מבלי שנפגעו אזרחים, ונאחל החלמה ללוחם אחד שנפצע. 
תחקיר אמת הוא נשמת אפו של צבא. אנחנו מתחקרים כל הזמן. ככה זה בצה״ל, זו הדרך שלנו ללמוד ולהשתפר. צה"ל אחראי לביטחון המדינה ומחויב להשתפר ולהתאים עצמו ללחימה בשטח.
תחקיר מבצעי כמובן לא מחליף בדיקה או חקירה חיצונית. אנחנו מבינים שהמלחמה תמשך עוד זמן רב, ולכן התחלנו לתכנן את מבנה התחקירים. חובה עלינו ללמוד גם תוך כדי המלחמה הזו, כאשר הלחימה תמיד תהיה בעדיפות הראשונה – לא נפגע בה, הרי אנחנו אלה שעושים גם אותה. לא קבענו עדיין מתי נתחיל לתחקר, אך קבענו שנתחקר מוקדם ככל שניתן את האירועים שהביאו לפתיחת המלחמה ואת

