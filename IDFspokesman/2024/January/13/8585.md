## Message 8585

דובר צה"ל:

לאחר מרדף של כוחות הביטחון בפיקוד חטיבת יהודה אתמול, לוחמי צה"ל במילואים מגדוד 5060 נתקלו, חתרו למגע וחיסלו את שלושת המחבלים שביצעו את פיגוע הירי במרחב הגדר של היישוב אדורה

לאחר התרעה בגדר היישוב אתמול (ו'), חייל צה״ל במילואים מגדוד ההגנה המרחבית קפץ למרחב הגדר ההיקפית של אזור התעשייה הצמוד ליישוב אדורה. בעת הגעת החייל לבדיקת ההתרעה, הוא נפגע מירי המחבלים והקפיץ כוחות רבים לסריקות. 
החייל נפצע באורח בינוני ופונה לקבלת טיפול רפואי בבית חולים, משפחתו עודכנה.

במהלך סריקות של הכוחות הגזרתיים וכוחות מיוחדים במרחב, לוחמי צה"ל במילואים מגדוד 5060 חיסלו את שלושת המחבלים במרחב אזור התעשייה הצמוד ליישוב, זמן קצר לאחר הירי.
על המחבלים אותרו רובה מסוג M-16, גרזן, סכינים ואמצעי לחימה נוספים.

מדבריו של מפקד חטיבת יהודה, אלוף-משנה ישי רוזיליו: ״מדובר בפיגוע משמעותי שנמנע בזכות החיבור בין חדות הסיור של גדוד ההגנה המרחבית למרכיבי הבטחון האזרחיים אשר התריעו על האירוע, ללוחמי המילואים שחתרו למגע וחיסלו אותם לאחר שהוקפצו כוחות רבים. 
בתקופה האחרונה תירגלנו רבות את הכוחות והמערכות לרגע הזה וברגע האמת המחבלים פגשו קצה עוצמתי, שלם וחד וכך יעשה לכל מי שיבקש לפגוע בנו.״

מצורף סינק של מפקד פלוגה בגדוד 5060 אשר חיסלו את המחבלים, רב-סרן יער: https://bit.ly/3O3WovU

מצורפת תמונה של אמצעי הלחימה שאותרו על המחבלים: https://IDFANC.activetrail.biz/ANC12012024.1518189198

מצורפות תמונות מהערכת מצב של מפקדי אוגדת יהודה ושומרון לאחר הפיגוע: https://IDFANC.activetrail.biz/ANC13012024.15618919

