## Message 8747

דובר צה"ל:

כוחות אוגדה 162 ממשיכים בלחימה בצפון ובמרכז הרצועה; הלוחמים פושטים על תשתיות טרור ומחסלים מחבלים רבים בשטח הרצועה

ביממה האחורנה, לוחמי צוות הקרב של חטיבה 401 פעלו במרחב צפון הרצועה וכחלק ממספר קרבות שניהלו עם חמושים, חיסלו מעל 15 מחבלים מארגון הטרור חמאס.
בפשיטה מרכזית שביצעו הלוחמים על אחד מתשתיות הטרור אשר מוקמו בתוך בית ספר במרחב, נעצרו כעשרה פעילים של הג׳יהאד האסלאמי שהשתמשו בבית הספר כמקום מסתור. בנוסף, הלוחמים איתרו במרחב חמש רקטות מוכנות לשיגור והשמידו אותן.

כמו כן, כוחות צוות הקרב של חטיבת נח"ל תקפו וחיסלו במרחב מרכז הרצועה, תוך פחות משעה מעל עשרה מחבלים חמושים. בהמשך, חיסלו הלוחמים חמושים נוספים שפעלו במרחב.
במרחב פאתי שאטי שבצפון הרצועה, לוחמי צוות הקרב של חטיבה 5 חיסלו יחד עם כוחות חיל האוויר מחבלים חמושים שפעלו בצמוד לכוחותינו במרחב והיוו עליהם איום. בנוסף, הלוחמים סרקו מבנים צבאיים במרחב ואיתרו אמצעי לחימה רבים, לצד מסמכים וציוד צבאי של ארגון הטרור חמאס.

במהלך פעילות כוחות צוות הקרב של חטיבת צנחנים במערב חאן יונס, תא התקיפה החטיבתי זיהה מחבל חובר אל עבר חוליית מחבלים חמושה שנעה בסמוך ללוחמים.
בעת הזיהוי, תא התקיפה הכווין כלי טיס שתקף וחיסל את חוליית המחבלים.

בפעילות נוספת במרחב, מרכז האש של אוגדה 98, יחד עם כוחות חיל האוויר תקפו מבנה צבאי ששימש את חוליית מחבלים של ארגון הטרור חמאס לביצוע מארבים נגד כוחות צה״ל.

מצורף תיעוד מתקיפות צה"ל ברצועה: https://bit.ly/3OppLsq

מצורף תיעוד מפעילות כוחות צה"ל ברצועה: https://bit.ly/3SGFk1L

מצורפות תמונות מפעילות כוחות צה"ל ברצועה: https://IDFANC.activetrail.biz/ANC3101202489280958674

