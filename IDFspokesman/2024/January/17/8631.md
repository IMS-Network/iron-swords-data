## Message 8631

דובר צה"ל:

חוסל פעיל חמאס שהיה אחראי על חקירת חשודים בריגול נגד הארגון בדרום רצועת עזה; אותרו והושמדו עמדות השיגור מהן בוצעו השיגורים לעבר נתיבות אתמול (ג')

צה"ל חיסל באמצעות כלי טיס של חיל האוויר ובשיתוף שב"כ את בלאל נופל, ששימש כאחראי על חקירת חשודים בריגול נגד חמאס במרחב דרום הרצועה. נופל לקח חלק בפיתוח שיטות התחקור והלמידה של הארגון. חיסולו מהווה פגיעה ביכולות הלמידה וההתעצמות של ארגון הטרור.

לאחר זיהוי שיגורי רקטות לעבר העיר נתיבות אתמול (ג'), איתרו לוחמי צוות הקרב של חטיבה 646 את מתחם השיגורים ובו נמצאו שלושה משגרים של עשרה קנים, חלקם טעונים ברקטות. 
הלוחמים השמידו את המתחם ואת המשגרים שבו.

בחאן יונס לוחמי צוות הקרב החטיבתי 7 זיהו שלושה מחבלים בורחים למבנה לאחר שירו פצצות מרגמה לעבר הכוחות, הלוחמים הכווינו מסוק קרב שתקף וחיסל את שלושת המחבלים.

בפאתי שייח׳ עג׳לין שבמרכז רצועת עזה כוחות צוות הקרב החטיבתי 179 זיהו שני מחבלים, הלוחמים הכווינו כלי טיס של חיל האוויר שתקף וחיסל את שני המחבלים. בנוסף כוחות צוות הקרב איתרו אמצעי לחימה רבים במרחב.

כוחות זרוע הים תקפו אמש מספר מטרות מבצעיות של ארגון הטרור חמאס ברצועת עזה כחלק מהסיוע לכוחות צה״ל המתמרנים ביבשה. 

מצורף תיעוד מתקיפות זרוע הים ברצועת עזה: https://bit.ly/3HGMLjf

מצורפת תמונת המשגרים מהם שוגרו הרקטות לנתיבות אתמול (ג'): https://IDFANC.activetrail.biz/ANC17012024ERIOUGERGBUIEUB

מצורפות תמונות מפעילות הכוחות ברצועת עזה: https://IDFANC.activetrail.biz/ANC17012024BVFRUAYV

