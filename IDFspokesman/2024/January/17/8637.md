## Message 8637

דובר צה"ל:

צה״ל מיפה את בתי המחבלים שביצעו את הפיגוע ברעננה; מבצע רחב לסיכול טרור במחנה הפליטים טולכרם; צה״ל, שב״כ ומג״ב עצרו הלילה 26 מבוקשים ביהודה ושומרון ובחטיבת הבקעה והעמקים

הכוחות החלו במבצע לסיכול טרור במחנה הפליטים טולכרם בפיקוד חטיבת מנשה. הכוחות סורקים מבנים, מתחקרים עשרות חשודים ועוצרים מבוקשים. עד כה נעצרו שבעה מבוקשים וכלי הנדסה חשפו עשרות מטענים שהוטמנו מתחת לכבישים שנועדו לפגיעה בכוחותינו. 

במהלך הפעילות הושלכו מטענים ובוצע ירי לעבר כוחותינו שהשיבו בירי. כלי טיס בהכוונת יחידה 636 תקף חוליית מחבלים חמושה שירתה והשליכה מטענים וסיכנה את כוחותינו, חוסלו מספר מחבלים. הפעילות עודנה ממשיכה.

במהלך הפעילות בטול כרם נפצע מירי לוחם במילואים באורח קשה. הלוחם פונה לקבלת טיפול רפואי בבית החולים, משפחתו עודכנה.

בכפר בני נעים שבחטיבת יהודה מיפו הלוחמים את שני בתי המחבלים שביצעו את הפיגוע ברעננה ותיחקרו חשודים רבים. 

בכפר בית ענאן שבחטיבת בנימין הכוחות החרימו ציוד ואטמו בית דפוס שהדפיס חומרי תעמולה עבור ארגון הטרור חמאס.

עד כה נעצרו מתחילת המלחמה כ-2,700 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,300 מהם משויכים לארגון הטרור חמאס.

החשודים שנעצרו הועברו להמשך חקירת כוחות הביטחון. 

מצורפות תמונות מפעילות לוחמי צה"ל: https://IDFANC.activetrail.biz/ANC17012024.9857

מצורפות תמונות מאיטום בית הדפוס בחטיבת בנימין: https://IDFANC.activetrail.biz/ANC17012024.524

מצורפות תמונות ממיפוי בתי המחבלים שביצעו את הפיגוע ברעננה: https://IDFANC.activetrail.biz/ANC17012024.369 

מצורף תיעוד מתקיפת חוליית המחבלים: https://bit.ly/41YTSwF

מצורף תיעוד מפעילות הכוחות ברחבי יהודה ושומרון: https://bit.ly/4b1omlO

