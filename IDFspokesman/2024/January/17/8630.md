## Message 8630

הודעה משותפת לדובר צה"ל ודוברות שב"כ:

צה״ל ושב"כ חיסלו את ראש תשתית הטרור במחנה בלאטה שבשכם, שתכנן יחד עם חברי חולייתו לבצע פיגוע גדול בטווח הזמן המיידי

בפעילות משותפת של צה"ל ושב״כ חוסלה מהאוויר חוליית מחבלים, בראשה עמד עבדאללה אבו שלאל. 

החולייה חוסלה סמוך למחנה בלאטה בשכם שבחטיבת שומרון, והייתה אחראית על אחת מתשתיות הטרור המרכזיות ביהודה ושומרון.

עבדאללה, אשר עמד בראש החולייה, היה אחראי על מספר פיגועים שבוצעו בשנה האחרונה, ביניהם, פיגוע הירי בשכונת שמעון הצדיק בירושלים באפריל האחרון בו נפצעו שני אזרחים ישראלים. בנוסף היה אחראי על פיגוע מטען כנגד כוחות צה״ל באוקטובר האחרון בו נפצע חייל צה״ל.

החוליה חוסלה מהאוויר בעקבות מידע מודיעי שהתקבל בשב״כ לגבי כוונותם של עבדאללה וחברי החוליה לבצע פיגוע בטווח הזמן המיידי. לאחר החיסול, ברכבם של החוליה נמצאו אמצעי לחימה.

תשתית הטרור במחנה בלאטה שבשכם בהובלתו של עבדאללה, קיבלה מימון והכוונה מגורמים באיראן בשיתוף מפקדות הטרור ברצועת עזה ובחו"ל.

מצורף תיעוד מהחיסול:   https://bit.ly/47xWF0U

מצורפת תמונת אמצעי הלחימה שאותרו ברכב החוליה: https://IDFANC.activetrail.biz/ANC17012024NIUERGWEHBUI

