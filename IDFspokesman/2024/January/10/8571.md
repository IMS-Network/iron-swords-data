## Message 8571

דובר צה״ל:

הרמטכ״ל ללוחמים ברצועת עזה: אחרי שנלחמנו בעזה - נדע לעשות את זה בלבנון אם נצטרך

מתייחס לפיצוץ באל בורייג׳: משימה מאוד מורכבת - מחוייבים ללמוד

הרמטכ״ל קיים הערכת מצב היום (ד׳) במרכז רצועת עזה עם מפקד פיקוד הדרום, אלוף ירון פינקלמן, מפקד אוגדה 36, תת-אלוף דדו בר כליפא ומפקדים נוספים. 

מצורף תיעוד בנושא: https://bit.ly/41QZWHi

מצורפות תמונות בנושא: https://idfanc.activetrail.biz/ANC100124111

מצורפים דבריו המלאים של הרמטכ״ל: ״הלחימה הזו היא לחימה במרחב מאוד מאוד מסובך, יש בו תת קרקע, יש בו על קרקע, יש בו אויב שנערך הרבה מאוד זמן להגנה בצורה סדורה, יש כאן אוכלוסיה, הרבה מאוד בתים - מרחב מאוד מאוד מסובך ללחימה. שמגיעים לפוצץ מערכת כזו כפי שפוצצתם בימים האחרונים כאן לאורך ציר טנצ'ר, משימה מאוד מורכבת, צריך להגיד - אנחנו עושים כאן פעולות שאף פעם לא עשינו. ברגע שקורה דבר לא טוב, וקרה לנו כאן דבר מאוד לא טוב, איבדנו לא מעט אנשים ונפצעו לנו אנשים. הדבר היחיד שנשאר לנו כמפקדים - למידה למידה למידה. לחימה ארוכה, הרבה זירות, יש לנו הרבה אתגרים, אני רואה את היכולות כאן, אני יודע היטב שזה יודע להתמודד עם כל בעיה בעזה, אין בעזה קילומטר מרובע שאתם לא יודעים להיכנס ולפרק אותו, אין דבר כזה, אחרי מה שעשיתם - לא קיים דבר כזה. אחרי מה שעשיתם, אין כפר בלבנון, אין שס"ם בלבנון שאתם לא יכולים להיכנס ולפרק אותו. אנחנו נשים אתכם במקומות שצריך, אתם תעשו שם את מה שצריך, מלחמה ארוכה בצד השני נצא עם תוצאות טובות״.

