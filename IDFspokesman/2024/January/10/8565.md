## Message 8565

דובר צה"ל:

נמשכת פעילות צה"ל במרחב אל מע'אזי וחאן יונס; מעל 150 מטרות הותקפו, בפשיטות הכוחות הלוחמים חוסלו מחבלים ואותרו אמצעי לחימה

הכוחות המתמרנים ממשיכים לפעול בשטח רצועת עזה בסיוע ותיאום עם חיל האוויר ולוחמי זרוע הים. 
במהלך היממה האחרונה הותקפו מעל 150 מטרות טרור בשטח הרצועה.

במרחב אל מע'אזי שבמרכז רצועת עזה, פעלו כוחות מצוות הקרב של חטיבת גולני והכווינו כלי טיס של חיל האוויר לתקיפת מחבלים רבים. הלוחמים חשפו מעל 15 פירים תת קרקעיים. במהלך פשיטה על מבנים צבאיים במרחב, אותרו משגרי רקטות, טילים, כלי טיס בלתי מאוישים, וחומרי נפץ.
בנוסף, הלוחמים השמידו מכונה לייצור רקטות שאותרה במרחב.

במסגרת פעילות אוגדה 98 במרחב חאן יונס שבדרום הרצועה, מכלול האש של עוצבת הקומדו הכווין כלי טיס של חיל האוויר שתקפו וחיסלו מעל 10 מחבלים בסגירת מעגל מהירה עם הלוחמים בשטח. 
במהלך הלחימה במרחב ביממה האחרונה, חוסלו עשרות רבות של מחבלים על ידי צוותי הקרב החטיבתיים.

בפעילות נוספת בחאן יונס, לוחמי צוות הקרב החטיבתי 4 זיהו מחבל אשר הטמין מטען נפץ במרחב, סמוך לציר התנועה של הכוח. 
מכלול האש החטיבתי הכווין כלי טיס של חיל האוויר שתקף וחיסל את המחבל. 

מצורף תיעוד מתקיפות צה"ל ברצועה: https://bit.ly/3tEypfR

מצורפות תמונות מאמצעי הלחימה שאותרו במרחב אל מע'אזי: https://IDFANC.activetrail.biz/ANC10012024978530

מצורף תיעוד מחיסול המחבל בחאן יונס: https://bit.ly/3vB7CRU

מצורפות תמונות מפעילות כוחות צה״ל ברצועה: https://IDFANC.activetrail.biz/ANC1001202419784591045

