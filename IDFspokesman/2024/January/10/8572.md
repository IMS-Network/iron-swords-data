## Message 8572

דובר צה״ל:

ברשתות התקשורת הפלסטיניות השונות דווח בימים האחרונים כי במהלך תקיפה שבוצעה מוקדם יותר השבוע באיזור רפיח נהרגו שני עיתונאים בשם חמזה אלדחדוח ומצטפא ת׳ריא. 

מידע מודיעיני שיש בידי צה״ל מוכיח את זהות שני המחוסלים כפעילים בארגוני הטרור ברצועה שלקחו חלק בקידום פעולות טרור נגד כוחות צה"ל.

טרם התקיפה, השניים הפעילו רחפנים באופן שיצר איום ממשי על כוחותינו, אשר הכווינו כלי טיס של חיל האוויר לתקיפת המחבלים אשר היו אחראים על הפעלתו. 

מצטפא ת׳ריא משמש כפעיל בארגון הטרור חמאס בחטיבת העיר עזה. מסמך שאותר על ידי כוחות צה״ל בשטח הרצועה במהלך הלחימה מראה מבנה ארגוני של כלל הפעילים בגדוד אלקאדסיה של הארגון, בו מצוין שמו של מצטפא לצד תפקידו בארגון - סגן מפקד חולייה.  

חמזה ואאל חמדאן אל דחדוח, משמש כפעיל בארגון הטרור גא״פ ומבצע פעולות טרור נגד מדינת ישראל. במסמכים שאותרו על ידי כוחות צה״ל במהלך הלחימה בשטח הרצועה, מופיע דחדוח ברשימה של פעילים מתחום ההנדסה האלקטרונית של הגא״פ. עוד מופיע במסמכים כי בעבר שימש דחדוח כסגן מפקד מחלקה בגדוד זייתון בארגון וכיום הוא אחראי גזרה ביחידה הרקטית של הגא״פ.

מצורפת תמונת מסמך של ארגון הטרור גא"פ המציין רשימת פעילי לוחמה אלקטרונית של הארגון ובו שמו של אל דחדוח ומספרו הצבאי: https://IDFANC.activetrail.biz/ANC10012024541

