## Message 8567

דובר צה"ל: 


לוחמי צה"ל, שב"כ ומג"ב מיפו הלילה את בית אחד המחבלים מהפיגוע בסמוך לצומת המשטרה הבריטית; במבצע שערכו הכוחות במחנה הפליטים ג'נין נחשפו מעל 80 מטענים שנועדו לפגוע בכוחותינו ובתרקומיא שביהודה איתרו הכוחות כ-100 מטענים נוספים שהושמדו

לוחמי צה"ל, שב"כ ומג"ב עצרו הלילה 14 מבוקשים ברחבי יהודה ושומרון.

במהלך הלילה פעלו הכוחות במבצע לסיכול טרור במחנה הפליטים ג'נין שבחטיבת מנשה. 
במהלך המבצע כלי הנדסה חשפו מעל 80 מטענים מוכנים לשימוש שהוטמנו מתחת לכבישים במטרה לפגוע בכוחותינו ועצרו שני מבוקשים.

במבצע חטיבתי נוסף בקסבה של שכם שבחטיבת שומרון, לוחמי המילואים תיחקרו חשודים, עצרו שני מבוקשים ולאחר סריקות אחר אמצעי לחימה הוחרמו אקדחים, נשקים, תחמושת וציוד צבאי. 
בנוסף הלוחמים איתרו מספר זירות מטענים מוכנים לשימוש והשמידו אותן. אחת מזירות מטענים שהושמדו היו במרחב בית קפה בקסבה. 
במהלך המבצע התפתחו הפרות סדר שכללו זריקות אבנים ומטענים, הכוחות הגיבו בירי, זוהו פגיעות. 

בכפר עטארה שבחטיבת בנימין, הלוחמים מיפו את בית אחד המחבלים אשר ביצעו את פיגוע הירי בסמוך לצומת המשטרה הבריטית בתחילת השבוע ב-07.01.2024.

בכפר תרקומיא שבחטיבת יהודה נעצרו שני מבוקשים והושמדו כ-100 מטענים מוכנים לשימוש ובבית לחם שבחטיבת עציון אותרו אמצעי לחימה.
כמו כן, בכפר דורא ובעיר חברון שבחטיבת יהודה החרימו הכוחות כספי טרור רבים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

מצורפות תמונות המטענים שאותרו והושמדו: 
https://IDFANC.activetrail.biz/ANC10012024.321

עד כה נעצרו מתחילת המלחמה מעל 2,600 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

