## Message 8598

דובר צה"ל:

לוחמי צה"ל שב"כ ומג"ב פעלו הלילה למעצר 14 מבוקשים ברחבי יהודה ושומרון ובחטיבת הבקעה והעמקים; במבצע חטיבתי לסיכול טרור אמש בבקעה נעצרו שני מבוקשים ואותר חמ"ל תצפיות

במבצע חטיבתי בחטיבת הבקעה והעמקים הלוחמים עצרו שני מבוקשים, תחקרו חשודים רבים ואיתרו והחרימו חמ״ל תצפיות וכספי טרור.

בכפר ערורה ובעיר אל בירה שבחטיבת בנימין עצרו הכוחות הלילה את שתי אחיותיו של סגן ראש הלשכה המדינית של ארגון הטרור חמאס, סאלח אל-עארורי לאחר שהסיתו לטרור נגד מדינת ישראל.

בעיר שכם שבחטיבת שומרון נעצרו שלושה מבוקשים והוחרמו חומרים להכנת מטענים ורחפן. כמו כן, במהלך פעילות יזומה בעיר רכב חשוד שניסה להימלט מהכוחות נעצר ובתוכו אותר נשק טעון מסוג M4. שני החשודים שנסעו ברכב נעצרו.
בנוסף, בכפר אום צפה ובעיר חברון שבחטיבת יהודה ובכפר מזרעה אל קבליה שבחטיבת אפרים איתרו והחרימו הכוחות נשקים, כספי טרור ואמצעי לחימה נוספים. 

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 2,650 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס

מצורפות תמונות אמצעי הלחימה שהוחרמו: https://IDFANC.activetrail.biz/ANC14012024OINGEOIRN

