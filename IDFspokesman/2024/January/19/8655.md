## Message 8655

דובר צה"ל:

לאחר כ-45 שעות הסתיים מבצע לסיכול טרור בפיקוד חטיבת מנשה במחנה טול כרם: הכוחות סרקו כ-1000 מבנים ואיתרו מעל 400 מטענים

לוחמי צה"ל במילואים, מג״ב, ימ״ס ושב״כ בפיקוד חטיבת מנשה פעלו במבצע נרחב לסיכול טרור במרחב מחנה טול-כרם.

במהלך המבצע כלי הנדסה חשפו עשרות מטענים שהוטמנו מתחת לכבישים על מנת לפגוע בלוחמים. 

הכוחות סרקו כ-1,000 מבנים ותחקרו מאות חשודים, מתוכם נעצרו למעלה 37 מבוקשים, חלקם בכירים בתשתית הטרור של טול כרם.

הלוחמים איתרו והשמידו למעלה מ-400 מטענים, החרימו 27 נשקים וציוד צבאי רב והשמידו חמש מעבדות לייצור מטענים וארבעה חמ״לי תצפיות. 

כחלק מהמבצע, כלי טיס בהכוונת יחידה 636 חיסל חולייה של ארבעה מחבלים שירו והשליכו מטענים לעבר כוחות צה"ל וסיכנו אותם. 
הלוחמים חיסלו מספר מחבלים.

בתחילת המבצע (יום ד׳), הותר לפרסום כי לוחם מילואים נפצע באורח קשה מירי המחבלים. 
לוחמי הגדוד של הלוחם הגיעו אל המחבלים בהמשך המבצע חיסלו את חלקם בהתקלות ועצרו את חלקם. על המחבלים שנעצרו אותרו ארבעה נשקים ומחסניות.

מצורפות תמונות אמצעי הלחימה שהוחרמו: https://IDFANC.activetrail.biz/ANC18012024.23154

מצורפות תמונות מפעילות הכוחות: https://IDFANC.activetrail.biz/ANC19012024763878120

מצורף תיעוד מפעילות הכוחות וסינק של קצין בחפ״ק מג״ד בגדוד 420: https://bit.ly/3OaJuMq

מצורף תיעוד של כלל אמצעי הלחימה והציוד הצבאי שהוחרם במבצע: https://bit.ly/3Obkwwt

מצורף תיעוד מאיתור מעבדה להכנת מטענים: https://bit.ly/3vJrKla

