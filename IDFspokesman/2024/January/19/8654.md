## Message 8654

הודעה משותפת לדובר צה"ל ולדוברות שב"כ:

שיתוף הפעולה בין כוחות היבשה, האוויר והים מביא לחיסול מחבלים ברחבי הרצועה; חוסלו מחבלים חמושים בצפון הרצועה ואותרו אמצעי לחימה רבים במרכז הרצועה

לוחמי צה"ל ממשיכים לפעול בשטח רצועת עזה בתיאום עם כוחות חיל האוויר שמבצעים תקיפות מדויקות בהכוונת הלוחמים.
לוחמי זרוע הים מסייעים לכוחות המתמרנים ותוקפים באש מהים.

אתמול (ה') חוסל ואא׳ל אבו פנונה, סגן ראש מערך ההסברה של ארגון הג'יהאד האיסאלמי הפלסטיני, במסגרת תקיפה של חיל האוויר, בהובלת פיקוד הדרום ובהכוונה של אגף המודיעין ושב"כ.

ואא׳ל אבו פנונה, היה סגן ראש מערך ההסברה של ארגון הג'יהאד האיסאלמי הפלסטיני. במסגרת עיסוקו, שימש בעבר כסייען של ח׳ליל בהתיני, מפקד מרחב צפון הרצועה של הג'יהאד האיסאלמי הפלסטיני והחל משנת 2017 קודם לתפקיד סגן ראש מערך ההסברה של הארגון. 
אבו פנונה היה אחראי להוצאת הסרטונים של ארגון הטרור בכל הנוגע למטחי ירי לעבר שטח ישראל ועל יצירת והפצת תיעודי חטופים כחלק מהלוחמה הפסיכולוגית של ארגוני הטרור בעזה נגד תושבי ישראל.
 
במרחב מרכז רצועת עזה, פעלו לוחמי צה"ל מחטיבה 179.
במסגרת הפעילות מחבלים ביצעו ירי RPG לעבר הכוחות. בהמשך, סרקו הלוחמים את המרחב ואת המבנה בו פעלה חוליית המחבלים ואיתרו מטולי RPG, נשקי קלאנצ׳ניקוב וציוד צבאי.

במרחב צפון רצועת עזה, לוחמי צוות הקרב של חטיבה 5 חיסלו מספר מחבלים חמושים בהיתקלויות שארעו לכוחות במרחב צפון רצועת עזה ביממה האחרונה. הלוחמים תקפו וחיסלו את המחבלים בסיוע ירי טנקים וכן בהכוונת כלי טיס של חיל האוויר.

מצורף תיעוד מתקיפות צה"ל ברצועה: https://bit.ly/3SpCe0P

מצורף תיעוד מחיסול סגן ראש מערך ההסברה של ארגון הג'יהאד האיסאלמי הפלסטיני: https://bit.ly/4b6gLCz

מצורפות תמונות מפעילות כוחות צה"ל ברצועה: https://IDFANC.activetrail.biz/ANC190120247319749379

מצורפות תמונות מאמצעי הלחימה שאותרו במרכז הרצועה: https://IDFANC.activetrail.biz/ANC190120249371917

מצורפת תעודת זהות של ואא׳ל אבו פנונה: https://IDFANC.activetrail.biz/ANC18012024.32147

