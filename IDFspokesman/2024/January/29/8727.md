## Message 8727

דובר צה"ל:

לוחמי צה״ל, שב״כ ומג״ב ממשיכים לפעול לסיכול טרור במחנות הפליטים ברחבי יהודה ושומרון

במבצע לסיכול טרור במחנה הפליטים ג'נין בפיקוד חטיבת מנשה כלי הנדסה חשפו צירים שהוטמנו בהם מטענים, נעצרו שני מבוקשים והוחרמו אמצעי לחימה; הכוחות עצרו הלילה 19 מבוקשים ברחבי יהודה ושומרון

לוחמי צה"ל ומג״ב פעלו במבצע לסיכול טרור במחנה הפליטים ג'נין שבחטיבת מנשה, במהלכו כלי הנדסה חשפו צירים שהוטמנו בהם מטענים במטרה לפגוע בכוחות. במהלך המבצע עצרו הלוחמים שני מבוקשים והחרימו אמצעי לחימה, במהלך הפעילות מחבלים השליכו מטענים וירו לעבר הכוחות, שהגיבו בירי. בעת ניסיון למעצר מבוקש על ידי לוחמי דובדבן בכפר אל יאמון, הוא פתח לעברם באש והם חיסלו אותו.

במקביל, לוחמי המילואים פעלו במספר מוקדי טרור בעיר שכם, בהם הקסבה, מחנה הפליטים עסכר ומחנה הפליטים בלאטה, תחקרו חשודים והחרימו ציוד צבאי.

בכפר עקב שבבנימין החרימו הלוחמים אמצעי לחימה ובכפר עזון שבאפרים החרימו הלוחמים אמצעי לחימה נוספים.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה מעל 2,960 מבוקשים ברחבי אוגדת יהודה ושומרון וחטיבת הבקעה והעמקים, מעל ל-1,350 מהם משויכים לארגון הטרור חמאס.

