## Message 8731

דובר צה"ל:

בהמשך לטענות ביחס להוראות הפתיחה באש בגבול עזה, בצה״ל מבהירים כי אין שינוי בהוראות הפתיחה באש, וכוחות צה״ל פועלים על פי ההנחיות שלא לאפשר הגעה לגדר הגבול של אף גורם. 
הוראות הפתיחה באש ומדיניות הפעלת הכוח מאפשרות לכוחות לעמוד במשימה, תוך מניעת אירועי ירי כוחותינו על כוחותינו, או פגיעה באזרחים ישראליים, לרבות חטופים שעלולים להגיע למרחב. 

כוחות צה״ל פרוסים לאורך מרחב הגבול, ונלחמים גם בעומק הרצועה. בחודש האחרון חוסלו עשרות מחבלים במרחב הגבול.

