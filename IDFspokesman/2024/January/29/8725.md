## Message 8725

דובר צה"ל:

במערב חאן יונס אוגדה 98 ממשיכה בהתקפות וטיהור המרחב; כוחות אוגדה 162 פועלים בלב העיר עזה להעמקת הישגי הפגיעה בתשתיות טרור ובמחבלים

במסגרת הפעילות במערב חאן יונס, חיל האוויר בשיתוף מכלול האש של עוצבת הקומנדו  תקפו באמצעות כלי טיס שני מבנים ששימשו כתשתיות טרור ובהם שהו מספר מחבלים חמושים שחוסלו.

לוחמי עוצבת הקומנדו זיהו וחיסלו חמישה מחבלים כשאחד מהם חמוש בRPG. הלוחמים פשטו על יעדי טרור ואיתרו אמצעי לחימה רבים, בהם RPG, ציוד צבאי ואמצעים טכנולוגיים.

עוד במרחב חאן יונס, לוחמי חטיבת הצנחנים המשיכו בפשיטות על יעדים ואיתרו אמצעי לחימה וציוד צבאי בתוך בית של מחבל חמאס. כמו כן, הלוחמים זיהו וחיסלו ארבעה מחבלים שנערכו לתקיפת כוחותינו סמוך לבית החולים ״אל אמל״. הלוחמים פשטו על מבנה ששימש כדירת מסתור של מחבלי גא"פ ובה איתרו אמצעי לחימה.

במרכז הרצועה, לוחמי צוות הקרב של חטיבת הנח״ל חיסלו ביממה האחרונה עשרות מחבלים חמושים בהיתקלויות וכן בסיוע ירי טנקים שהוכוון על ידי הלוחמים והתצפיות בשטח. כמו כן, איתרו לוחמי החטיבה אמצעי לחימה רבים במרחב.

בפאתי שאטי שבצפון הרצועה, לוחמי צוות הקרב החטיבתי 5 חיסלו ביממה האחרונה מספר מחבלים חמושים בהיתקלויות שונות ואיתרו אמצעי לחימה רבים במרחב, ביניהם קלאצ׳ניקוב, RPG, מטען, טילים וכן משגרים רבים. 

מכלול האש של חטיבה 5 בשיתוף חיל האוויר הכווינו כלי טיס שחיסל מחבלים בגזרה ומטוסי קרב תקפו מספר יעדים, ביניהם תשתיות טרור, עמדות נ״ט, פירי מנהרות, ועמדות תצפית.  

מצורפות תמונות של המשגרים שאותרו על ידי לוחמי חטיבה 5 ואמצעי הלחימה שאותרו על ידי לוחמי עוצבת הקומנדו: https://IDFANC.activetrail.biz/ANC29012024.15618189

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC29012024.1541989435185

מצורף תיעוד מתקיפות צה"ל בשטח הרצועה: https://bit.ly/3HH8zLe

