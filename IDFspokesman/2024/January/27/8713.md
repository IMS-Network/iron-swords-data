## Message 8713

דובר צה"ל:

הלחימה ברצועת עזה נמשכת; לוחמי אוגדה 98 ממשיכים לחסל מחבלים ולאתר אמצעי לחימה וציוד צבאי בעומק חאן יונס

לוחמי יחידת מגלן הפועלים תחת עוצבת הקומנדו ביצעו פשיטות על מספר יעדי טרור בעומק חאן יונס, ביניהם מחסן אמל״ח בו אותרו תחמושת רבה, נשקים, ואמצעים טכנולוגיים שונים.

מכלול האש של חטיבת הקומנדו הכווין כלי טיס שחיסל שלושה מחבלים שעסקו בהטמנת מטענים סמוך לכוחות. במקביל, לוחמי יחידת אגוז ממשיכים בחיסול מחבלים חמושים רבים מטווח קרוב.

לוחמי צוות הקרב החטיבתי גבעתי חיסלו מספר רב של מחבלים בהיתקלויות שונות במרחב חאן יונס. באחת ההיתקלויות, חוסלו באמצעות ירי פגזי טנקים שבעה מחבלים שירו טילי RPG לעבר הלוחמים וזוהו בתוך מבנה. הלוחמים חיסלו מחבלים נוספים שהיו חמושים בקלאצ'ניקוב.

עוד בחאן יונס, מכלול האש של חטיבה 7 חיסל באמצעות הכוונת כלי טיס מחבל בעת שהקים עמדת תצפית להכוונת ירי על כוחותינו.

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC27012024.156189

מצורף תיעוד מתקיפות צה"ל בשטח הרצועה: https://bit.ly/3Si2Gcm

