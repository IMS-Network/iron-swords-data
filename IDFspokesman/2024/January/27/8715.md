## Message 8715

דובר צה"ל:

פשיטה על מחסן אמצעי לחימה במערב חאן יונס: לוחמי עוצבת הקומנדו מעמיקים את הלחימה

לוחמי צוות הקרב של עוצבת הקומנדו פשטו על מוקדי טרור במערב חאן יונס. הלוחמים חיסלו חוליות נ״ט ומחבלים, השמידו תשתיות טרור ואיתרו אמצעי לחימה רבים. בשבוע האחרון לוחמי עוצבת הקומנדו חיסלו למעלה מ- 100 מחבלים.  

לוחמי יחידת אגוז פשטו על מחסן אמצעי לחימה במרחב ואיתרו רובים, מחסניות, טילי RPG, ציוד צילום משוכלל וציוד צלילה. בנוסף, פשטו על ביתו של אחד ממקורביו של יחיא סינוואר ואיתרו נשקים. 

לוחמי יחידת אגוז זיהו מחבלים חמושים שנערכו להתקפה ולירי RPG אל עבר כוחות, בעקבות ירי של הלוחמים לעברם, המחבלים נמלטו למבנה סמוך. הכוחות הכווינו לעברם כלי טיס אווירי שתקף את המבנה וחיסל את המחבלים. בתקיפה זוהו פיצוצי משנה רבים המעידים על הימצאות חומרי נפץ במבנה בו שהו המחבלים. 

מצורף תיעוד מפעילות כוחות עוצבת הקומנדו במערב חאן יונס: https://bit.ly/3HB2ujE

מצורף תיעוד מחיסול המחבלים על ידי כלי טיס בהכוונת לוחמי קומנדו: https://bit.ly/3Sbg2Hz

מצורפות תמונות של אמצעי לחימה שאותרו במרחב: https://IDFANC.activetrail.biz/ANC2701248787

מצורפות תמונות של פעילות לוחמי צוות הקרב של עוצבת הקומנדו: https://idfanc.activetrail.biz/ANC2701247867

