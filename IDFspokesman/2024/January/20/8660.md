## Message 8660

דובר צה״ל:

פעילות צה״ל ברצועת עזה; הכוחות השמידו משגרים מהם בוצע ירי לשטח הארץ וחיסלו מחבלים שניסו להטמין מטעני נפץ סמוך ללוחמים

הכוחות המתמרנים ממשיכים לפעול בשטח הרצועה, בסיוע לוחמי זרוע הים ובשיתוף כוחות חיל האוויר שתוקפים ומשמידים תשתיות טרור ואמצעי לחימה במרחבים השונים.

בפעילות בצפון הרצועה, כוחות מצוות הקרב של חטיבת יפתח זיהו מחבלים שפעלו סמוך אליהם וניסו להטמין מטעני נפץ במרחב. הלוחמים הגיבו בירי ומכלול האש החטיבתי הכווין כלי טיס של חיל האוויר שתקפו וחיסלו את המחבלים.

כחלק מפעילות נוספת של החטיבה בצפון הרצועה, פלוגת התצפית החטיבתית זיהתה חוליית מחבלים נעה לכיוון משגר נ״ט בתוך מבנה צבאי צמוד לכוחות, זאת במקביל למספר תצפיתני אויב שזוהו במרחב.
מכלול האש הכווין מסוקי קרב של חיל האוויר שחיסל את חוליית הנ״ט והשמיד את המבנים בהם פעלו תצפיתני האויב.

במהלך פעילות של לוחמי צוות הקרב של חטיבה 5 בצפון הרצועה, הכוחות איתרו מספר משגרים מהם בוצע ירי לשטח הארץ. 
כוח הנדסי של החטיבה השמיד את המשגרים.

בעיר ח'אן יונס שבדרום רצועת עזה, לוחמי צוות הקרב החטיבתי 7 פשטו על מתחם צבאי במרחב, בו איתרו והשמידו שישה משגרי טילים בהם רקטות מוכנות לשיגור. 
בנוסף, איתרו הלוחמים פיר תת קרקעי ומטעני חבלה במרחב. 
במהלך הפעילות, זיהו הכוחות שני חמושים שאיימו על הכוחות והכווינו כלי טיס של חיל האוויר שחיסל את המחבלים.

מצורף תיעוד מתקיפות צה״ל ברצועה: https://bit.ly/48Erpyt

מצורף תיעוד מפעילות כוחות צה״ל ברצועה: https://bit.ly/3Hpz9IH

מצורפות תמונות מפעילות כוחות צה״ל ברצועה: https://IDFANC.activetrail.biz/ANC2001202498190430

