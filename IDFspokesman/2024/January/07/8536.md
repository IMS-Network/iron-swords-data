## Message 8536

דובר צה״ל:

לוחמי צה"ל ממשיכים להלחם ברחבי רצועת עזה; כוחות מחטיבת גולני זיהו וחיסלו מספר מחבלי נח'בה תוך כדי העמסת אמצעי לחימה לרכב וכוחות מחטיבת הנח"ל איתרו והשמידו אתר שיגור ממנו בוצע ירי למרחב אשקלון

במרחב בית לאהיה כוחות מצוות הקרב של חטיבת הנח"ל זיהו את מקור השיגור ממנו בוצע ירי רקטי מוקדם יותר השבוע למרחב העיר אשקלון והחלו בפשיטות למרחב ממנו זוהו השיגורים. 

אתמול (ש'), במהלך הפשיטות איתרו הלוחמים מתחם ובו עשרות משגרים, לאחר האיתור כוחות הנדסה השמידו את המתחם.

 באל בורייג' תא התקיפה של צוות הקרב החטיבתי של גולני זיהו ארבעה מחבלי נוח'בה מכניסים אמצעי לחימה לרכב, כלי טיס מאויש מרחוק זיהה את החוליה נכנסת לרכב, תקף את המחבלים והשמיד את אמצעי הלחימה. 

מחבל חמוש זוהה על ידי רחפנים של לוחמי צה"ל מתקדם לעבר כוחות שהיו במרחב, המחבל נתקף וחוסל על ידי תא התקיפה של צוות קרב חטיבתי גולני.

במרכז רצועת עזה בפעילות של צוות הקרב החטיבתי 646 אותר על ידי הלוחמים מפעל מחרטות לנשק. 
הכוחות חשפו שני פירים בתוך מבנה במרחב ובסמוך לו, לוחמי הנדסה השמידו את הפירים. במהלך פעילות הכוחות במרחב זוהו וחוסלו מספר מחבלים.

במחנה אל מעאזי איתרו לוחמי צה"ל מחטיבת גולני פיר ובו אמצעי לחימה רבים.

מצורף תיעוד של זיהוי החוליה ותקיפתה על יד כלי הטיס: https://bit.ly/3TLiln3

מצורף סינק של מפקד חטיבת הנח"ל, אלוף משנה יאיר צוקרמן: https://bit.ly/3NU0lTT

מצורפות תמונות של משגרי הרקטות שאותרו על ידי צוות קרב חטיבתי נח"ל ושל אמצעי הלחימה שאותרו על ידי גולני: https://IDFANC.activetrail.biz/ANC070012024.2558

מצורפות תמונות מפעילות לוחמי צה"ל ברצועת עזה: https://IDFANC.activetrail.biz/ANC07012024.32514

