## Message 8667

דובר צה"ל:

כוחות זרוע הים זיהו ותקפו מבנה בו ארבו מחבלים ללוחמים

הלחימה ברצועה נמשכת: ביממה האחרונה, לוחמי צה"ל חיסלו עשרות מחבלים ואיתרו אמצעי לחימה רבים.

כוחות זרוע הים ממשיכים לסייע לכוחות הקרקעיים הפועלים ברצועת עזה בתצפית ובתקיפת מטרות של ארגוני הטרור. ביממה האחרונה, זיהו מבנה בו ארבו מחבלים לכוחותינו במרכז הרצועה ובשיתוף פעולה עם לוחמי חטיבה 179 תקפו את המחבלים והסירו את האיום.

הלחימה בחאן יונס נמשכת, בשיתוף פעולה עם חיל האוויר צלפי עוצבת הקומנדו חיסלו מחבלים רבים. כמו כן, לוחמי חטיבה 55 איתרו אמצעי לחימה רבים במבנה צבאי של החמאס.

במרחב דרג׳ תופאח בצפון הרצועה, לוחמי צוות הקרב החטיבתי 401 ניהלו קרבות ירי וחיסלו כ-15 מחבלים. כמו כן, פשטו על מבנה צבאי של החמאס ואיתרו מדים ואמצעי לחימה רבים.

מצורף תיעוד מתקיפות לוחמי זרוע הים ברצועת עזה: https://bit.ly/4b2lrJv

מצורפות תמונות מפעילות הכוחות ברחבי הרצועה ביממה האחרונה: https://IDFANC.activetrail.biz/ANC2101202484753

