## Message 8556

דובר צה"ל:

לוחמי צה"ל, שב"כ ומג"ב פעלו הלילה למעצר 13 מבוקשים ברחבי יהודה ושומרון; במבצע בטול כרם ובפעילות בשכם הושמדו מטענים מוכנים לשימוש

במבצע לסיכול טרור במחנה הפליטים של טול כרם ובמחנה הפליטים נור א-שמס שבחטיבת מנשה, חשפו והשמידו הכוחות מטענים מוכנים לשימוש שהוטמנו מתחת לכבישים על מנת לפגוע בכוחותינו. 

במהלך הפעילות, כלי טיס של צה״ל תקף חוליית מחבלים שירתה לעבר הכוחות. בנוסף, נעצרו מבוקשים בכפר יעבד שבגזרת החטיבה.

לוחמי דובדבן במילואים פעלו הבוקר בעיר שכם, עצרו מבוקש והשמידו מטענים מוכנים לשימוש שאותרו בתוך בית המבוקש. במהלך הפעילות, הכוחות ירו לעבר מחבל שהשליך לעברם מטען, המחבל נפגע. 

בכפרים עטרה שבחטיבת בנימין וחבלה שבחטיבת אפרים איתרו והחרימו הכוחות מספר נשקים. במבצע בכפר צוריף שבחטיבת עציון הכוחות עצרו שני מבוקשים ותחקרו חשודים רבים. בכפר עין מצבאח שבחטיבת בנימין נעצר פעיל כותלה, תא הסטודנטים של חמאס.

המבוקשים שנעצרו והנשקים שהוחרמו הועברו להמשך טיפול כוחות הביטחון, אין נפגעים לכוחותינו.

מצורפות תמונות אמצעי הלחימה שהוחרמו: https://IDFANC.activetrail.biz/ANC09012023.021653

עד כה נעצרו מתחילת המלחמה מעל 2,600 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

