## Message 8553

דובר צה"ל:

כוחות צה״ל מרחיבים את התמרון הקרקעי בעומק העיר חאן יונס; עשרות מחבלים חוסלו ואותרו מגוון רחב של אמצעי לחימה ופירים תת קרקעיים

ביממה האחרונה, צוותי הקרב החטיבתיים שנלחמים תחת אוגדה 98 הרחיבו את התמרון בעומק חאן יונס וביצעו התקפות במהלכן חוסלו כ-40 מחבלים, אותרו מגוון רחב של אמצעי לחימה ואותרו פירים משמעותיים. 
בין אמצעי הלחימה שאיתרו לוחמי צוות הקרב של חטיבת צנחנים, 12 רובים מסוג קלאצ׳ניקוב, ארבעה משגרי RPG טעונים, עשרות רימונים, מחסניות ווסטים.

לוחמי צוות הקרב של חטיבת כפיר פשטו על מבנה מופלל בחאן יונס ואיתרו מחבל חמוש. הכוחות ירו לעבר המחבל וחיסלו אותו.

במהלך פעילות של צוות הקרב של חטיבת גולני במרחב אל מע'אזי שבמרכז הרצועה, באמצעות הכוונה מודיעינית זיהה כוח של יחידה 636 מחבלים מחטיבת מחנות המרכז במרחב. הכוחות הכווינו כלי טיס של חיל האוויר שתקף וחיסל את החוליה.

כוחות זרוע הים תקפו ביממה האחרונה מוצבים צבאיים, מחסנים וכלי שיט ששימשו את הכוח הימי של ארגון הטרור חמאס ברצועת עזה.

מצורף תיעוד מהתקיפות ברצועת עזה ביממה האחרונה: https://bit.ly/3RQYHDt

מצורף תיעוד מפעילות הכוחות ברצועת עזה:  https://bit.ly/3Hdkv7C

מצורף תיעוד מתקיפת המטרות על ידי כוחות זרוע הים ברצועת עזה: https://bit.ly/41QzY6O

מצורפות תמונות מפעילות הכוחות ברצועת עזה: https://IDFANC.activetrail.biz/ANC09012024EVHUUFKDKKD

