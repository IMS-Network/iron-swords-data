## Message 8506

דובר צה"ל:

צה"ל חיסל ביממה האחרונה חוליות נ״ט של מחבלים מארגון הטרור חמאס ברחבי הרצועה; הכוחות איתרו משגרי רקטות ארוכות טווח בלב המחנה אל בורייג'

בחאן יונס כלי טיס של חיל אוויר חיסל בהכוונת צוות הקרב החטיבתי 4, שלושה מחבלים שניסו להטמין מטען בקרב כוחותינו. 
הלוחמים חיסלו שני מחבלים נוספים, שהסתתרו במבנה סמוך. בנוסף, מטוס קרב תקף במרחב העיר מחסן אמצעי לחימה של ארגון הטרור חמאס.

במהלך פעילות הכוחות במרחב מחבלים שיגרו טיל נ"ט לעבר כוח מצוות הקרב החטיבתי 7. לאחר זמן קצר, כלי טיס של חיל האוויר תקף בהכוונת החטיבה את עמדת הנ"ט ממנה שוגר הטיל ואת חוליית המחבלים שהייתה בעמדה.

מטוס קרב של חיל האוויר תקף בהכוונת כוחות אוגדה 98 מבנה צבאי של ארגון הטרור חמאס ובו פעיל נ"ט של גדוד דיר אל בלאח והותקפו שני מבנים אליהם נמלטו מחבלים והוסלקו בהם אמצעי לחימה רבים. 
לאחר מכן, כלי טיס חיסל מחבל נוסף שהגיע למבנים בניסיון לחפש אמצעי לחימה במרחב. 

באל בורייג', במהלך פעילות מבצעית של צוות קרב חטיבת גולני, איתרו הלוחמים משגרי רקטות ארוכות טווח בלב המחנה.

כוחות זרוע הים ממשיכים לתקוף כסיוע לכוחות המתמרנים בקו החוף של רצועת עזה. בשיתוף פעולה בין זרועות הים, האוויר והיבשה, חיסלו לוחמי זרוע הים ביממה האחרונה מחבלים שארבו לכוחות ברצועה, בהכוונה מדוייקת של הכוחות הקרקעיים.

מצורף תיעוד מתקיפות צה"ל ברצועה: https://bit.ly/3vhExea

מצורף תיעוד מפעילות כוחות צה"ל ברצועה: https://bit.ly/41Ith6R

מצורפות תמונות מפעילות הכוחות: https://IDFANC.activetrail.biz/ANC040120236854126451

