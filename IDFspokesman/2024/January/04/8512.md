## Message 8512

דובר צה"ל:

איתור והשמדת קומה ממולכדת בבניין בו נמצא גן ילדים של אונר״א, החרמת אמצעי לחימה והשמדת מאות מטענים; כוחות צה״ל במילואים, שב״כ ומג״ב השלימו מבצע לאחר כ-40 שעות לסיכול טרור במחנה נור א-שמס בחטיבת מנשה

בפעילות שנמשכה כ-40 שעות, לוחמי צה"ל במילואים ומג"ב, בהכוונת שב"כ ואמ״ן בפיקוד חטיבת מנשה השלימו מבצע לסיכול טרור במחנה נור א-שמס.

הכוחות סרקו מאות מבנים, עיכבו מאות חשודים לתחקור ועצרו 11 מבוקשים. בנוסף, הוחרמו אמצעי לחימה רבים, ציוד צבאי והושמדו מאות מטענים.

במהלך הסריקות, איתרו הכוחות בניין ממולכד שבקומתו התחתונה גן ילדים של אונר"א. בבניין אותרה מערכת הפעלה מחוברת למטענים מסביב ובצירי הגישה לבניין. בנוסף, נמצא רכב ממולכד בסמוך למבנה. הכוחות השמידו את הקומה הממולכדת, הרכב והמטענים שאותרו במרחב. 

בנוסף, הלוחמים איתרו והשמידו במחנה שתי מעבדות לייצור מטענים.

עם תחילת המבצע (ג'), ובהכוונת רחפני יחידת האיסוף 636 תקף כלי טיס של צה"ל מחבלים שהשליכו מטענים לעבר הכוחות וסיכנו אותם. הלוחמים ירו לעבר מחבלים שירו והשליכו מטענים לעברם, זוהו פגיעות במחבלים. 

במהלך הפעילות, נפצעו שני לוחמי צה"ל במילואים באורח קל ובינוני מרסיסים של מטען. הלוחמים פונו לבית חולים לקבלת טיפול רפואי. משפחותיהם עודכנו.

בפעילות נפרדת לסיכול טרור בכפר סיר שבחטיבת מנשה, לוחם צה״ל נפצע באורח קשה כתוצאה מפיצוץ מטען. הלוחם פונה לבית חולים לקבלת טיפול רפואי. משפחתו עודכנה.

מצורף תיעוד של הקומה הממולכדת, מעל גן ילדים של אונר״א: https://bit.ly/3S5MMDf

מצורף תיעוד מהשמדת מטענים במחנה ותצוגת אמצעי הלחימה: https://bit.ly/3H75K63

מצורף סינק של מפקד גדוד המילואים 420, סא״ל (מיל׳) רותם על איתור מעבדת מטענים: https://bit.ly/3H75x2L

מצורפות תמונות מפעילות הכוחות והשמדת המטענים שאותרו: https://IDFANC.activetrail.biz/ANC04012024.021561351

מצורפות תמונות של אמצעי הלחימה והמטענים שאותרו: https://IDFANC.activetrail.biz/ANC04012024.02156

