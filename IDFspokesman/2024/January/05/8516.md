## Message 8516

דובר צה״ל:

לוחמי צה"ל, שב"כ ומג"ב עצרו הלילה חמישה מבוקשים ברחבי יהודה ושומרון וחטיבת הבקעה והעמקים; בעציון הוחרם ציוד מבית דפוס שהדפיס חומרי תעמולה לחמאס

כוחות צה"ל, שב"כ ומג"ב עצרו הלילה חמישה מבוקשים ואיתרו אמצעי לחימה ברחבי יהודה ושומרון ובחטיבת הבקעה והעמקים.

בכפר חלחול שבחטיבת עציון, החרימו לוחמי המילואים ציוד מבית דפוס שהדפיס חומרי הסתה עבור ארגון הטרור חמאס.
כמו כן, בעיר חברון שבחטיבת יהודה עצרו הכוחות מבוקש וכן החרימו מטעני נפץ, בקבוקי תבערה ורחפן.

במהלך פעילות הכוחות בבית רימא שבחטיבת אפרים, מחבלים השליכו מטעני נפץ ובקבוקי תבערה לעבר הלוחמים שהגיבו בירי, חוסל מחבל וזוהו פגיעות נוספות.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. אין נפגעים לכוחותינו.

עד כה נעצרו מתחילת המלחמה כ-2,600 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

