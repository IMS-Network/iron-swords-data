## Message 8522

דובר צה״ל:

מפקד פיקוד הדרום בפורום למידה מבצעית למפקדים במילואים: ״הוכחתם במעשים שלכם שאתם עמוד האש של החברה והמדינה בישראל״

פורום למידה מבצעית למפקדים במילואים בפיקוד הדרום התקיים אתמול (ה׳) בראשות מפקד פיקוד הדרום, אלוף ירון פינקלמן, ובהשתתפות סגן מפקד הפיקוד, אלוף יוסי בכר, מפקד פיקוד ההכשרות והאימונים, אלוף דוד זיני ומפקדי החטיבות והגדודים המתמרנים במילואים. 

בפורום הציגו מפקדי החטיבות והגדודים לקחים מרכזיים מהלחימה עד כה, תובנות בנושא שירות המילואים ואת התכניות המבצעיות להמשך. המפקדים דנו באופן פעילות כוחותינו, בתובנות מבצעיות ובחשיבות שימור הלכידות והחוסן של אנשי המילואים לאורך זמן.

מצורף תיעוד מדברי מפקד פיקוד הדרום, אלוף ירון פינקלמן בפורום הלמידה המבצעית: https://bit.ly/3vpBaSG

מצורפת תמונה בנושא: https://IDFANC.activetrail.biz/ANC92837476

