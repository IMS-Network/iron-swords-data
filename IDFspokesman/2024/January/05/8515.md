## Message 8515

דובר צה"ל:

הלילה באל בורייג׳ ובחאן יונס; חיסול חוליית מחבלים והשמדת מספר עמדות שיגור שירו לשטח הארץ

במהלך היממה האחרונה כוחות צה"ל מהאוויר, מהים ומהיבשה תקפו למעלה מ-100 מטרות טרור בשטח רצועת עזה, בינהן מפקדות ואתרים צבאיים, עמדות שיגור ומבנים בהם אוחסנו תשתיות טרור לצד אמצעי לחימה.

במחנה אל בורייג' פעלו לוחמי גדוד האיסוף 414, במהלך הפעילות חוליית מחבלים חמושה ניסתה לתקוף טנק, הלוחמים פתחו במרדף אחר החולייה בשטח בנוי. 
רחפן של הכוח עקב אחר החולייה ולאחר זיהוי ודאי של המחבלים, הלוחמים הכווינו מטוס קרב של חיל האוויר אשר תקף את המבנה בו התבצרה החולייה וחיסל את המחבלים.

במרחב ח'אן יונס לוחמי צוות הקרב החטיבתי 4, איתרו מספר עמדות שיגור אשר מהן בוצעו שיגורים לעבר שטח ישראל. הלוחמים השמידו את עמדות השיגור ובמהלך מספר היתקלויות במרחב חיסלו מחבלים רבים.

מצורף תיעוד מתקיפות צה"ל ברצועה: https://bit.ly/3RH6ALI

מצורפות תמונות מפעילות כוחות צה"ל ברצועה: https://IDFANC.activetrail.biz/ANC05012024913795730

מצורף תיעוד מחיסול חוליית המחבלים באל בורייג': https://bit.ly/47oHbMs

