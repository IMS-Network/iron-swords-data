## Message 8610

דובר צה"ל:

סוכל ניסיון העברת אמצעי לחימה במשאית ששימשה את חמאס; פשיטות נרחבות בחאן יונס: צה"ל איתר והשמיד ביממה האחרונה אמצעי לחימה רבים

בחאן יונס כוחות אוגדה 98 זיהו שני מחבלים שמעמיסים אמצעי לחימה על משאית. כלי טיס של חיל האוויר, בהכוונת מרכז האש האוגדתי, תקף את המשאית, השמיד את אמצעי הלחימה וחיסל את המחבלים שנמלטו למבנה סמוך.

לוחמי צוות הקרב החטיבתי 7 פשטו על מפקדה מבצעית של ארגון הטרור חמאס במרחב העיר והחרימו רובי קלאצ׳ניקוב, אקדחים, רימונים, טילי RPG וציוד צלילה השייך לכוח הימי של חמאס.

עוד בחאן יונס, כוחות צה"ל השמידו ביממה האחרונה שני מחסני אמצעי לחימה מהקרקע ומהאוויר, תקפו מבנים צבאיים של ארגון הטרור חמאס ואיתרו כלי נשק, מטענים ואף מחסניות בתוך ארון חדר ילדים בביתו של מחבל חמאס.

בצפון רצועת עזה, תצפיות צה"ל זיהו מספר מחבלים במרחב בו פעלו כוחותינו, מכלול האש של החטיבה הצפונית באוגדת עזה הכווין למקום כלי טיס של חיל האוויר שחיסל חמישה מחבלים.

מצורף תיעוד מתקיפות צה"ל ברצועה: https://bit.ly/47zqCxM

מצורפות תמונות אמצעי הלחימה שאותרו ביממה האחרונה: https://IDFANC.activetrail.biz/ANC1501202421514

מצורפות תמונות מפעילות הכוחות ברצועת עזה: https://IDFANC.activetrail.biz/ANC150120245124

