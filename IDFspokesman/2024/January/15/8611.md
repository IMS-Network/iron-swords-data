## Message 8611

דובר צה״ל:

כוחות צה"ל, שב״כ ומג״ב פעלו הלילה באוניברסיטת אל נג׳אח שבשכם בפיקוד חטיבת שומרון ועצרו תשעה מבוקשים המשויכים לתא הסטודנטים של חמאס; 17 מבוקשים נעצרו הלילה ברחבי יהודה ושומרון

לוחמי דובדבן במילואים ומג״ב פעלו הלילה בפיקוד חטיבת שומרון ובהכוונת שב״כ בעיר שכם ועצרו באוניברסיטת אל נג׳אח, תשעה מבוקשים, פעילי תא הסטודנטים של חמאס שהסתתרו במקום ועיכבו לחקירה חשודים רבים נוספים.

זאת כחלק מהמאמץ של צה״ל ושב״כ על מנת לסכל פעילות של חוליות טרור המורכבות מסטודנטים בתאי החמאס, "הכתלה איסלאמיה", שפועלים באוניברסיטאות ברחבי יהודה ושומרון.

בעיר קלקיליה שבחטיבת אפרים הכוחות הרסו יחד עם כוחות הנדסה של צה"ל בשיתוף עם אנשי המנהל האזרחי שני בתים לא חוקיים של פעילי חמאס- באסם דאוד, בכיר בארגון הטרור ושל סאלח דאוד, שביצע שני פיגועי ירי בשנת 2015.

הלוחמים עצרו הלילה חמישה מבוקשים נוספים בכפר אזבבדה שבחטיבת מנשה ואיתרו מאות אלפי שקלים שיועדו לפעילות טרור בחטיבות אפרים, בנימין ועציון.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

