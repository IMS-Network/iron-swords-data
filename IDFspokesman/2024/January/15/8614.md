## Message 8614

דובר צה״ל: 

הרמטכ״ל ללוחמי יחידת יהל״ם: האמירה ברורה לכל האזור - אנחנו נחיה כאן  

הרמטכ״ל ביקר היום (ב׳) ביחידת יהל״ם של חיל ההנדסה הקרבית שנלחמת בכל הגזרות בימים אלה. 

מצורף תיעוד משיחת הרמטכ״ל עם הלוחמים: https://bit.ly/3vEyZe3

מצורף תיעוד בנושא: https://bit.ly/48LqUTi

מצורפות תמונות בנושא: https://IDFANC.activetrail.biz/ANC5465

מצורפים דבריו המלאים: ״במערכה הזו אנחנו אומרים אמירה מאוד ברורה לכל האזור - מדינת ישראל רוצה לחיות כאן, יש כאן הרבה מאוד אנשי מילואים, הבאנו אותם מהחיים שלהם כבר שלושה חודשים, מהמשפחה, מהעבודה ומהלימודים. מדינת ישראל רוצה להתפתח קדימה בשגרה, אבל כשיש איומים כאלה וכשקורים דברים כאלה כל המדינה וכל האוכלוסייה בפקודת כבוד למדינה, נרתמים כולם לבוא ובאמת מוכנים לעשות הכל כולל סכנת חיים, והאמירה היא אמירה לכל האזור. 
מי שיתעסק איתנו בצורה הזו, גם כשקורה דבר קשה התשובות שלנו תשובות מאוד נוקבות, מאוד חזקות, מאוד נחושות. כך היה במאה הימים האחרונים, וכך יהיה קדימה עד שנמלא את כל המשימות, עד הניצחון וזה יהיה מורכב, יש לנו עוד מורכבויות רבות קדימה. 
חווינו היום טרור גם ברעננה, תראו, זה שואב השראה מדברים בעזה. ותראו את האכזריות, זה לא אנשים אמיצים שבאים להילחם איתכם, לוחמים חיילים וצבא, זה אנשים שבאים לתוך עיר ותוקפים אזרחים בתוך שגרת יומם, ודורסים על מדרכות, ויש רק מענה אחד לדברים האלה. היום בלילה אנחנו נוציא כוחות בעזה, להמשיך להילחם במחבלים, אנחנו נוציא כוחות ביהודה ושומרון להמשיך להילחם בתשתיות טרור, אנחנו נוציא כוחות בגבול לבנון להמשיך להילחם ולהשמיד תשתיות טרור. בכל המקומות האלה כל לילה יחידת יהל״ם נמצאת, הערכה רבה מאוד לכם, לכל אלה שלא פה ועכשיו בפעילויות ולקראת פעילויות״.

