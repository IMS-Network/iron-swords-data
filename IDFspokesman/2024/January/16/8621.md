## Message 8621

דובר צה"ל:

לוחמי צה"ל, שב"כ ומג"ב מיפו הלילה את ביתו של מחבל נוסף שביצע את הפיגוע בסמוך לצומת המשטרה הבריטית ב-07.01; הלוחמים עצרו הלילה 27 מבוקשים ברחבי יהודה ושומרון ובחטיבת הבקעה והעמקים

לוחמי צה"ל, שב"כ ומג"ב עצרו הלילה 27 מבוקשים ברחבי יהודה ושומרון ובחטיבת הבקעה והעמקים.

הלוחמים פעלו בעיר רמאללה למיפוי ביתו של המחבל שביצע את פיגוע הירי בסמוך לצומת המשטרה הבריטית ב-07.01. 

במבצע גדודי בכפר אדנא שבחטיבת יהודה, ממנו יצאו שלושת המחבלים לפיגוע ביישוב אדורה ביום שישי האחרון, תחקרו לוחמי צה״ל ושב״כ עשרות חשודים. הכפר עודנו מכותר, כוחות צה"ל פועלים בימים האחרונים לסיכול טרור בכפר ומתגברים צירים במרחב.

בפעילות בוואדי אל עראיס שבחטיבת עציון איתרו והחרימו הלוחמים אמצעי לחימה רבים.

בנוסף, לוחמי צה״ל ושב״כ פעלו אתמול בכפר בני נעים לאחר הפיגוע בעיר רעננה לתחקור עשרות חשודים בכפר, ועצרו שני מבוקשים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. אין נפגעים לכוחותינו.

עד כה נעצרו מתחילת המלחמה כ-2,700 מבוקשים ברחבי אוגדת יהודה ושומרון וחטיבת הבקעה והעמקים, כ-1,300 מהם משויכים לארגון הטרור חמאס.

