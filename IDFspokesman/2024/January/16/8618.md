## Message 8618

דובר צה"ל:

כוחות צה"ל ממשיכים לחסל מחבלים ולאתר אמצעי לחימה ברחבי הרצועה; לוחמי צוות קרב חטיבה 401 איתרו כ-100 מתקני רקטות

במרחב בית לאהיה, לוחמי צוות קרב חטיבה 401 איתרו כ-100 מתקני רקטות וכ-60 רקטות מוכנות לשיגור. הלוחמים חיסלו עשרות מחבלים במהלך הקרבות.

בצפון שאטי, שיתוף הפעולה המבצעי, בין חיל האוויר לבין לוחמי צוות קרב חטיבה 5 אשר הכווינו כלי טיס ומסוק קרב, הביא לחיסול תשעה מחבלים.

במרחב חאן יונס לוחמי צוות קרב חטיבה 7 הכווינו מספר כלי טיס לחיסול מחבלים שזוהו במרחב וכן מסוק קרב שהשמיד אמצעי תצפית שסיכן את כוחותינו.

עוד במרחב חאן יונס, לוחמי צוות קרב חטיבת הצנחנים זיהו מחבל חמוש בקרבת הכוחות וחיסלו אותו. זמן קצר לאחר מכן זוהה מחבל נוסף באותו המבנה שחוסל גם הוא באמצעות ירי טנקים של צוות הקרב.

מצורף תיעוד של מתקני הרקטות שאותרו על ידי לוחמי חטיבה 401: https://bit.ly/3Smhb0h

מצורף תיעוד מתקיפות צה"ל בשטח הרצועה: https://bit.ly/41WVCGF

מצורף תיעוד מפעילות כוחות צה"ל בשטח הרצועה: https://bit.ly/3vtRp0T

מצורפות תמונות מפעילות כוחות צה"ל בשטח הרצועה: https://IDFANC.activetrail.biz/ANC16012024.2321589489

