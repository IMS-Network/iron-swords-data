## Message 9195

הודעה משותפת לדובר צה"ל ודוברות שב"כ:

בתקיפה מהאוויר במרחב ג'נין; צה״ל ושב"כ חיסלו את הרוצח של מאיר תמרי ז"ל

במסגרת פעילות משותפת של צה"ל ושב"כ, כלי טיס של חיל האוויר תקף כלי רכב בו היו שני מחבלי גא״פ בכירים במרחב ג׳נין.

בתקיפה חוסל אחמד ברכאת אשר ביצע את פיגוע הירי בחרמש במאי 2023, בו נרצח מאיר תמרי ז"ל וכן הותקף מחמד חוואשין, מפקד תשתית הטרור של הגא״פ בג׳נין, לצד שני מחבלים נוספים.

שני המחבלים שהותקפו קידמו גם בימים אלו פעולות טרור משמעותיות ופיגועים לעבר אזרחי ישראל. 
השניים עמדו מאחורי ניסיון הכנסת מפגע ללב ישראל, אשר סוכל ב-11.3, והכווינו את פיגוע המטען שבוצע נגד כוחות צה״ל ב-8.3 במהלכו נפצעו שבעה חיילים באזור צומת חומש.

צה״ל ושב״כ ימשיכו לפעול להסרת כל איום וסיכול תשתיות טרור אשר פועלות להוצאת פיגועים רצחניים וכן יבוא בחשבון עם אלו אשר יפגעו באזרחי ישראל.

מצורף תיעוד מהתקיפה: https://bit.ly/3viO9WA

