## Message 9192

הודעה משותפת לדובר צה"ל ודוברות שב"כ:

צה"ל ושב"כ חיסלו בכירים בוועדות החירום של חמאס ברפיח; האחראים על ארגון פעילות הטרור והקשר עם פעילי חמאס בשטח

בהכוונה מודיעינית של אמ"ן ושב״כ, מטוסי קרב של חיל האוויר תקפו שלשום (ב') בכירים בוועדות החירום של חמאס במרחב רפיח, שסייעו לזרוע הצבאית של ארגון הטרור לבסס המשך שליטה ופעילות בשטח.

בתקיפה חוסלו סיד קטב אלחשאש, אסאמה חמד צ׳היר והותקף מחמד עוצ׳ אלמלאלחי, ראשי ועדות החירום בצפון ומזרח רפיח. 
לצידם חוסל גם האדי אבו אלרוס, שהיה קצין המבצעים של ועדות החירום.

הבכירים היוו שליחי הנהגת חמאס ברפיח, פעלו למען ריכוז הפעילות הארגונית של חמאס במרחבים הומניטריים והיו אחראים על כלל עשיית התנועה והקשר עם פעילי הארגון בשטח.

חיסולם מצטרף לחיסול נצ׳אל אלעיד שהותקף בשבוע שעבר וששימש כיושב ראש ועדות החירום במחוז רפיח, ואף ניהל את כלל הפעילות התנועתית של המחוז.

מצורפת תמונה של המחוסלים: https://IDFANC.activetrail.biz/ANC20032024829872940

