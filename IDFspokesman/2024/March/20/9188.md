## Message 9188

דובר צה"ל:

כוחות צה"ל ושב"כ בלחימה ממוקדת בבית החולים שיפאא'; חוסלו עד כה עשרות רבות של מחבלים

כוחות צה״ל ושב״כ נלחמים במרחב בית החולים שיפאא׳. כוחות שייטת 13 וצוות הקרב של חטיבה 401 בהובלת אוגדה 162, חיסלו ביממה האחרונה מחבלים ואיתרו אמצעי לחימה, תוך הימנעות מפגיעה באזרחים, חולים, צוותים רפואיים וציוד רפואי במרחב בית החולים. 

הלוחמים חיסלו עד כה כ-90 מחבלים, ולמעלה מ-300 חשודים נחקרו במתחם על ידי חוקרי יחידה 504 באגף המודיעין ורכזי שב"כ. מעל ל-160 חשודים נלקחו להמשך חקירה בשטח הארץ.

אתמול (ג') זוהה שיגור מצפון רצועת עזה למרחב שדרות, שנפל בשטח הרצועה, כלי טיס של חיל האויר תקף בתגובה פיר מבצעי של חמאס במרחב השיגור. 

צוות הקרב של חטיבת הנח״ל ממשיך לפעול במרכז הרצועה. באחת התקיפות הכוחות הקרקעיים זיהו מחבל במרחב וחיסלו אותו בירי צלפים.

בג׳באליה כלי טיס של חיל האוויר תקף וחיסל שישה מחבלים, זאת בהכוונה של חטיבת האש 215.

אוגדה 98 ממשיכה להילחם בחאן יונס. לוחמי צוות הקרב החטיבתי 7 חיסלו שני מחבלים ותקפו מבנים צבאיים באל קרארה שבחאן יונס. כלי טיס של חיל האוויר תקף מחבל שהעמיס אמצעי לחימה. 

מצורף תיעוד מתקיפות צה״ל ברצועת עזה: https://bit.ly/49WXCC7

מצורפות תמונות מפעילות הכוחות ברצועת עזה: https://IDFANC.activetrail.biz/ANC20032024293764

