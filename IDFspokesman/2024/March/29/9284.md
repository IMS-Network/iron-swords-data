## Message 9284

דובר צה״ל:

צה"ל ביצע שורת תקיפות בלבנון, ביניהן סגירת מעגל מהירה על המשגר ממנו בוצעו שיגורים למרחב בירנית מוקדם יותר היום

מוקדם יותר היום, זוהו שני שיגורים ממרחב עייתא א-שעב שבדרום לבנון למרחב בירנית. תוך דקות ספורות, בסגירת מעגל מהירה ושיתוף פעולה הדוק של אוגדה 146 וחיל האוויר, כלי טיס תקף את המשגר ממנו בוצעו השיגורים. כמו כן, לפני מספר שעות, מטוסי קרב תקפו מבנה צבאי של ארגון הטרור חיזבאללה הסמוך למשגר שהותקף.

לפני זמן קצר מטוסי קרב תקפו מבנה צבאי בו זוהה מחבל במרחב מיס אל ג'בל. בנוסף במהלך היום תקפו מטוסי קרב שורת מטרות של ארגון הטרור חיזבאללה במרחב שבעא שבדרום לבנון, בין המטרות שהותקפו, מבנים צבאיים ותשתיות טרור.

כמו כן, במהלך הלילה כוח צה"ל תקף עמדת שיגור של חיזבאללה במרחב יארון.

מצורף תיעוד מהתקיפות: https://bit.ly/4cFq0dJ

