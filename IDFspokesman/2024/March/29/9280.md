## Message 9280

הודעה משותפת לדובר צה"ל, דוברות שב"כ ודוברות המשטרה:

בסגירת מעגל מהירה, לוחמי צה"ל ושב"כ עצרו הלילה בשכם שני מבוקשים החשודים בביצוע ירי לעבר עמדה צבאית אתמול; בנור א-שמס מסתערבי מג״ב איו״ש וצה"ל בהכוונת שב"כ עצרו מבוקש שמעורב בקידום פיגועי ירי והכנת מטענים נגד כוחות צה״ל

הלוחמים פעלו הלילה למעצר שישה מבוקשים ברחבי יהודה ושומרון.

אמש, במסגרת פעילות משותפת של צה"ל ושב"כ בשכם נעצרו שני מבוקשים החשודים בביצוע פיגוע ירי לעבר עמדה צבאית מספר שעות לפני שנעצרו בשכם. במהלך המעצר נתפס הנשק אשר ככל הנראה שימש אותם לביצוע הפיגוע. החשודים הועברו להמשך חקירת שב״כ, לא היו נפגעים לכוחותינו באירוע.

בפעילות נוספת בנור א שמס שבחטיבת מנשה, מסתערבי מג"ב איו״ש וצה"ל, בהכוונה מודיעינית של שב"כ עצרו את עומר אבו הלאל, מזוהה ג׳יהאד אסלאמי, אשר חשוד כמעורב בפיגועי ירי והכנת מטענים במסגרת תשתית צבאית אשר מקדמת פיגועים למול כוחות צה״ל ואזרחים ישראלים. אבו הלאל הועבר לחקירה בשב״כ.

במבצע חטיבתי במדאמא שבשומרון הלוחמים ביצעו סריקות רבות במרחב ואיתרו אמצעי לחימה, חומרי הסתה וציוד צבאי.

בחברון שביהודה נעצרו שני מבוקשים ובלאקף שבאפרים נעצר מבוקש נוסף.

המבוקשים שנעצרו ואמצעי הלחימה שהוחמרו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,600 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורפות תמונות מפעילות הכוחות: https://IDFANC.activetrail.biz/ANC290320248726358

מצורף תיעוד בנושא: https://bit.ly/3vt9UmH

