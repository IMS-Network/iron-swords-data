## Message 9279

דובר צה"ל:

לוחמי צה״ל השמידו במרכז הרצועה רקטות שכוונו לשטח ישראל; כוחות צה"ל ושב"כ ממשיכים בלחימה ממוקדת בבית החולים שיפאא' במקביל לפעילות אוגדה 98 בדרום הרצועה

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוותי הקרב של חטיבה 401, חטיבת הנח"ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי. 
ביממה האחרונה הלוחמים המשיכו לחסל מחבלים ולאתר אמצעי לחימה ותשתיות טרור במרחב.

צוות הקרב של חטיבת הנח״ל ממשיך להילחם במרכז הרצועה ובמסגרת הפעילות יחד עם חיל האוויר חוסלו מספר מחבלים לאורך היממה האחרונה.
לוחמי החטיבה, בהכוונה מודיעינית, איתרו והשמידו מספר רקטות במרחב שכוונו לשטח ישראל.
באחת התקיפות, הכוחות זיהו חוליית מחבלים במבנה סמוך אליהם, בסגירת מעגל מהירה הם חוסלו בתקיפת מטוס קרב. הכוחות זיהו מחבלים נוספים בגזרתם וחיסלו אותם בירי.

כוחות אוגדה 98 בשיתוף חיל האוויר ממשיכים לפעול בחאן יונס במרחב שכונות אל-אמל ואל-קרארה, פשטו ביממה האחרונה על תשתיות טרור וחיסלו מחבלים בהיתקלויות ובתקיפות אוויריות.

לוחמי צוות הקרב של עוצבת הקומנדו נתקלו במהלך פשיטה על מבנה במחבל וחיסלו אותו. כמו כן, איתרו הכוחות במבנה ציוד צבאי. 

כוחות צוות הקרב החטיבתי 7 השמידו תשתיות טרור ואיתרו במהלך סריקות אמצעי לחימה בהם רימונים ומטענים. הכוחות חיסלו באמצעות ירי טנקים חוליית מחבלים.

צוות הקרב של חטיבת גבעתי השמיד מחסן אמל״ח בו אותרו נשקים רבים.

בהובלת מרכז האש של פיקוד הדרום וחיל האוויר הותקף מבנה צבאי בנוציראת ששימש את חמאס לפעילויות טרור.

במקביל, חיל האוויר ממשיך בסיוע האווירי כחלק מהתמרון הקרקעי ברצועת עזה. באחת מבין עשרות התקיפות שביצע חיל האוויר ביממה האחרונה, מטוס קרב תקף מבנה צבאי, זאת בסגירת מעגל מהירה לאחר שלוחמי חטיבת הקומנדו המתמרנים דיווחו על ירי מחבלים לכיוונם מהמבנה.

מצורפות תמונות של הרקטות שאותרו על ידי לוחמי הנח״ל: https://IDFANC.activetrail.biz/ANC29032024.156165156

מצורפות תמונות מפעילות כוחות צה"ל ברצועה: https://IDFANC.activetrail.biz/ANC29032024.153156198

מצורף תיעוד מתקיפות צה"ל ברצועה: https://bit.ly/49aIS1a

