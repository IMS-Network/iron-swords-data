## Message 9139

דובר צה"ל:

כוחות אוגדה 162 בלחימה במרכז הרצועה; צוות קרב חטיבה 7 הכווין מטוס קרב שהשמיד מחסן אמל"ח

בפעילות משותפת של חיל האוויר יחד עם צוות הקרב החטיבתי 7, מטוס קרב תקף והשמיד מחסן אמצעי לחימה של חמאס בחאן יונס.

עוד בחאן יונס, לוחמי צוות הקרב החטיבתי של גבעתי זיהו שני מחבלים נכנסים ויוצאים מתשתית טרור, כלי טיס תקף והשמיד את שניהם בתקיפה מדויקת.

חטיבת האש 215 חיסלה ביממה האחרונה כ-15 מחבלים. במרחב נוציראת התקבל מידע מודיעיני על התבצרות של מספר מחבלים בתוך תשתית טרור של ארגון הטרור חמאס. החטיבה הכווינה כלי טיס שהרג את המחבלים. כמו כן, החטיבה הכווינה כלי טיס שתקף פעיל של החמאס יחד עם מפקד חוליית צליפה בארגון.

צוות הקרב של חטיבת הנח״ל ממשיך לפעול במרכז הרצועה וחיסל כעשרה מחבלים לאורך היממה האחרונה. כחלק מהפעילות, זיהו והשמידו הכוחות הקרקעיים שלוש חוליות מחבלים. 

מצורף תיעוד מתקיפות צה"ל ברצועה: https://bit.ly/3Pt0mib

מצורפות תמונות מפעילות הכוחות ברצועה: https://IDFANC.activetrail.biz/ANC15032024.15618156

