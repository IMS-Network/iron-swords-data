## Message 9071

דובר צה״ל:

כוחות צה"ל תקפו מבנים צבאיים במרחב זבקין ויירטו רחפן נפץ של ארגון הטרור חיזבאללה

מטוסי קרב תקפו לפני זמן קצר שני מבנים צבאיים של ארגון הטרור חיזבאללה במרחב זבקין.

כוחות צה״ל יירטו מוקדם יותר היום (ה׳) רחפן נפץ של ארגון הטרור חיזבאללה אשר זוהה חוצה משטח לבנון למרחב ברעם. 

בנוסף, כלי טיס בלתי מאויש של ארגון הטרור חיזבאללה שחצה מוקדם יותר משטח לבנון נפל במרחב החרמון, אין נפגעים. 

מספר שיגורים זוהו בשעות האחרונות משטח לבנון לשטח ישראל במרחב הר דב ובמטולה, צה"ל תקף בארטילריה את מקורות הירי.

