## Message 9064

דובר צה״ל:

כוחות צה"ל ממשיכים במבצע בשכונת חמד בחאן יונס: הלוחמים איתרו ביממה האחרונה אמצעי לחימה רבים והשמידו מפקדות טרור ברחבי השכונה; במרכז הרצועה חוסלה חוליית מחבלים חמושה שנכנסה למבנה ובו עמדת שיגור

כוחות צוות הקרב החטיבתי 7 המשיכו ביממה האחרונה בפשיטות על מספר תשתיות טרור בשכונת חמד בחאן יונס ואיתרו מחסן המשמש לייצור אמצעי לחימה, מטענים וציוד צבאי. כמו כן, הכוחות איתרו במרחב פירים והשמידו מפקדות השייכות לארגוני הטרור ברצועת עזה.

לוחמי עוצבת הקומנדו המשיכו בפשיטות ובסריקות על מבנים בשכונה, איתרו אמצעי לחימה וחיסלו מספר מחבלים. 

במהלך התקפה במרחב אל-קרארה זיהה צוות הקרב של חטיבת ביסל״ח (828), שישה מחבלים חמושים נכנסים למבנה צבאי ובו עמדת שיגור, מטוס קרב תקף וחיסל את המחבלים. 

בפעילות נוספת של הלוחמים במערב חאן יונס, זוהה מחבל חמוש ב-RPG שנכנס למבנה ובו תשתית תת קרקע, מטוס קרב חיסל את המחבל.

במרכז הרצועה, צוות הקרב של חטיבת הנח״ל חיסל כעשרה מחבלים לאורך היממה האחרונה.
באחת התקיפות, זוהתה חוליית מחבלים שהעמיסה ציוד צבאי על רכב סמוך לכוחותינו, כלי טיס תקף את הרכב, השמיד את הציוד וחיסל מספר מחבלים. לאחר התקיפה נראו פיצוצי משנה שהעידו על הימצאותו של אמל״ח ברכב.

בתקיפה נוספת, הכוחות בשטח זיהו חוליית מחבלים נעה בגזרתם, הכוחות הכווינו למקום כלי טיס מאויש מרחוק שתקף וחיסל את המחבלים.

מצורף תיעוד מחיסול חוליית המחבלים שנעה בגזרת כוחות הנח"ל ותקיפת תשתית נוספת של ארגון הטרור חמאס: https://bit.ly/3V0Oc3M

מצורפות תמונות מפעילות הכוחות: https://IDFANC.activetrail.biz/ANC070320240210514

