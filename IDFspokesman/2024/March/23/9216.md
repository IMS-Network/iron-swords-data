## Message 9216

דובר צה"ל:

כוחות צה"ל ושב"כ ממשיכים בלחימה ממוקדת בבית החולים שיפאא'; ביממה האחרונה חוסלו עשרות מחבלים ברחבי הרצועה בקרבות קרקעיים ובתקיפות חיל האוויר

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוות הקרב של חטיבה 401, צוות הקרב של חטיבת הנח"ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי. 

הלוחמים הרגו עד כה כ-170 מחבלים במרחב בית החולים, עיכבו מעל ל-800 חשודים ואיתרו אמצעי לחימה ותשתיות טרור רבים.

במהלך היממה האחרונה, מטוסי קרב של חיל האוויר תקפו כ-35 מטרות טרור ברחבי רצועת עזה, בהן מפקדות מבצעיות, עמדות צבאיות, תשתיות של ארגוני הטרור ברצועת עזה ומטרות סיוע לכוחות המתמרנים.

צוות הקרב של חטיבת הנח״ל בלחימה עצימה במרכז הרצועה, הכוחות הרגו כ-15 מחבלים במרחב לאורך היממה האחרונה. באחת התקיפות, הכוחות זיהו מספר חוליות מחבלים שהתבצרו במבנה בגזרתם ופגעו בהם בירי צלפים, ירי טיל מדוייק ותקיפת מסוק קרב.

בתקיפה נוספת, הכוחות זיהו שני מחבלים בגזרתם ויחד עם מכלול האש החטיבתי חיסלו אותם באמצעות טיל מדוייק.

צוות הקרב החטיבתי 7 ממשיך לפעול במרחב ׳אל קרארה׳ שבחאן יונס. ביממה האחרונה חיל האוויר תקף בהכוונת כוחות החטיבה שני מחבלים אשר נעו לעברם. בתקיפה נוספת, הושמד מבנה צבאי של פעיל חמאס.

מצורף תיעוד מתקיפות צה"ל: https://bit.ly/3PydQcE

מצורפות תמונות מפעילות הכוחות ברצועת עזה: https://IDFANC.activetrail.biz/ANC23032024846466458456

