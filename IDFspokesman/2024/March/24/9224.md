## Message 9224

דובר צה״ל:

כוחות צה"ל ושב"כ ממשיכים בלחימה ממוקדת בבית החולים שיפאא'; במרכז הרצועה צוות קרב חטיבת הנח"ל איתר מעבדה לייצור רחפנים של ארגוני הטרור

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוות הקרב של חטיבה 401 וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי. 

הלוחמים עצרו כ-480 איש אשר אומתו כמחבלים המשויכים לארגוני הטרור חמאס והג׳יהאד האיסלאמי. כמו כן, הכוחות איתרו אמצעי לחימה ותשתיות טרור במרחב בית החולים.

בצפון ומרכז הרצועה ביממה האחרונה, מטוסי קרב של חיל האוויר תקפו כ-65 מטרות כסיוע לכוחות המתמרנים. בין המטרות, מנהרה התקפית, מבנים צבאיים ובתוכם מחבלים חמושים ותשתיות צבאיות נוספות.

במרחב בית חאנון כלי טיס תקף מבנה צבאי שהיווה איום על הכוחות הפועלים בשטח. 

במרכז הרצועה צוות הקרב של חטיבת הנח״ל חיסל מספר מחבלים לאורך היממה האחרונה. הכוחות זיהו שני מחבלים בגזרתם וחיסלו אותם באמצעות ירי צלפים.
לוחמי החטיבה איתרו ופשטו על מעבדה לייצור רחפנים של ארגוני הטרור. הכוחות נתקלו במחבלים מחוץ למבנה וחיסלו אותם.

בדרום הרצועה לוחמי צוות הקרב החטיבתי 7 חיסלו מספר מחבלים בירי צלפים. בהכוונת לוחמי החטיבה, כוחות ההנדסה של צוות הקרב איתרו והשמידו בור שיגור וכלי טיס נוסף תקף תשתית טרור. 

בחאן יונס כלי טיס של חיל האוויר תקף תשתית טרור ששימשה כנקודת כינוס של מספר מחבלים ששהו במבנה בזמן התקיפה.

מצורף תיעוד מתקיפות צה"ל ברצועה: https://bit.ly/4aohr4U

מצורפות תמונות ממעבדת הרחפנים שאותרה על ידי לוחמי צוות קרב חטיבת הנח"ל: https://IDFANC.activetrail.biz/ANC23032024.156189189

מצורפות תמונות מפעילות הכוחות ברצועה: https://IDFANC.activetrail.biz/ANC24032024.156156189

