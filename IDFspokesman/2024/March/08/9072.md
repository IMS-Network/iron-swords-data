## Message 9072

דובר צה״ל:

תוך מספר דקות; כוחות אוגדה 162 תקפו את המרחב ממנו בוצעו השיגורים אמש לעבר מרחב שדרות ונחל עוז; במקביל, כוחות אוגדה 98 ממשיכים במבצע בשכונת "חמד"

אמש (ה׳) בוצע שיגור משטח רצועת עזה לעבר שטח ישראל והופעלה התרעה במרחב נחל עוז, לאחר דקות בודדות בוצע ירי ארטילרי של חטיבת האש 215 באוגדה 162 למרחב השיגור ונתקף מחסן האמל״ח שבו, ככל הנראה אוחסנו הרקטות שנורו. 
כמו כן, בוצע ירי תמ״ס נוסף משטח רצועת עזה לעבר שטח ישראל והופעלו התרעות במרחב שדרות, תוך מספר דקות ביצעו ירי ארטילרי אל מקורות הירי וכן תקיפות נוספות על ידי מטוסי קרב, במרחב הירי, ביניהם הותקפו מנהרות לחימה, מבנה צבאי, פיר מנהרה ועמדת שיגור ששימשה לירי רקטות אל עבר שטח ישראל.

בחאן יונס, צוות הקרב של חטיבת ביסל״ח (828) המשיכו בהתקפות עצימות על מרחב אל-קרארה, איתרו פירי מנהרות וחיסלו כ-15 מחבלים. באחד האירועים, הלוחמים זיהו חוליית מחבלים חמושים שנערכו לפגוע בכוחות, כלי טיס חיסל את החוליה.

בלחימה בשכונת ׳חמד׳ בחאן יונס, כוחות צוות הקרב של חטיבה 7 איתרו והשמידו משגרי רקטות. בנוסף כלי טיס תקף וחיסל שני מחבלים חמושים לאחר שזוהו ע״י כוחות החטיבה יוצאים ממחסן אמצעי לחימה.
בפשיטות במרחב השכונה, לוחמי צוות הקרב של חטיבת גבעתי איתרו אמצעי לחימה רבים, חיסלו ועצרו מספר מחבלים במרחב.

לוחמי עוצבת הקומנדו ממשיכים בפשיטות על מבנים בשכונת ׳חמד׳. 
לוחמי יחידת מגלן חיסלו מחבל שביצע ירי לעבר הכוחות ועצרו שני מחבלי חמאס חמושים ברובה קלאצ׳ניקוב. 
במהלך סריקות במבנים, לוחמי יחידת אגוז זיהו מחבל מסתתר ובידו רימון, הלוחמים חיסלו אותו בירי מטווח קרוב.

צוות הקרב של חטיבת הנח״ל ממשיך לפעול במרכז הרצועה וחיסל כ-15 מחבלים לאורך היממה האחרונה, באמצעות ירי צלפים, כלי טיס ומטוסי קרב.

באחת הפעילויות, מכלול האש החטיבתי זיהה חוליית מחבלים בסמוך לכוחותינו, יחד  הכוחות הקרקעיים וחיל האוויר, סגרו עליהם מעגל וחיסלו את ארבעת המחבלים.

מצורף תיעוד מהתקיפות ברצועת עזה ביממה האחרונה: https://bit.ly/3wHiZIB

מצורפות תמונות מפעילות הכוחות ברצועת עזה: https://IDFANC.activetrail.biz/ANC0803202427386546

