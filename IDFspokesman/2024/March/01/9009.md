## Message 9009

דובר צה״ל:

צוות הקרב של חטיבת ביסל"ח נכנס ללחימה בלב חאן יונס; צה"ל תקף מטרות טרור במרחב ממנו בוצעו השיגורים אתמול לעבר שטח ישראל

צוות הקרב של חטיבת ביסל"ח (828) נכנס אמש (ה') ללב חאן יונס והצטרף ללחימה לצד צוותי קרב חטיבתיים נוספים תחת אוגדה 98 שממשיכים בלחימה להכרעת ארגון הטרור חמאס.
ביממה האחרונה זיהו כוחות החטיבה שני מחבלים חמושים בנשק כשאחד מהם נשא תיק ובתוכו מטען. מסוק קרב תקף וחיסל את המחבלים. 

כוחות צוות הקרב של חטיבה 7 פשטו במהלך היממה האחרונה על שורת תשתיות טרור במערב חאן יונס, במהלכן איתרו מחסן אמצעי לחימה ובו מספר רב של נשקים מסוג קלאצ'ניקוב ותחמושת. במהלך הפעילות מכלול האש החטיבתי הכווין כלי טיס שחיסל ארבעה מחבלים שנעו לעבר לוחמי החטיבה.

עוד במרחב חאן יונס, מטוס קרב תקף בהכוונת מרכז האש של אוגדה 98 בור שיגור בו הוטמנו רקטות.

בהמשך לשיגורים שבוצעו אתמול משטח רצועת עזה לשטח ישראל, כלי טיס תקפו בהכוונת מרכז האש של פיקוד הדרום את המרחב ממנו בוצעו השיגורים בצפון הרצועה ומספר מטרות נוספות במרחב, ביניהם פיר מנהרה ומבנים צבאיים ששימשו את ארגון הטרור חמאס.

במרכז הרצועה, צוות הקרב של חטיבת הנח״ל חיסל מספר מחבלים לאורך היממה האחרונה. באחת הפעילויות, זיהה הכוח חוליית מחבלים מתקרבת לעברם, וחיסל אותה על ידי ירי מרגמות וטיל גיל.

מצורף תיעוד מתקיפות צה"ל ברצועה: https://bit.ly/3wz0Tsm

מצורפות תמונות מפעילות הכוחות ברצועה: https://IDFANC.activetrail.biz/ANC0103202451201

