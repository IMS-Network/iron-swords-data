## Message 9079

דובר צה"ל:

לוחמי צה״ל מחסלים מחבלים בשכונת ׳חמד׳ וממשיכים בפשיטות וסיכולים בצפון ובמרכז הרצועה; במהלך הלילה הותקפו מספר עמדות צבאיות במרחב מרכז הרצועה, מהן בוצעו שיגורים למרחב העיר שדרות

ביממה האחרונה, לוחמי צוות הקרב של חטיבת ביסל"ח (828) הנלחמים במרחב חאן יונס, חיסלו מעל 20 מחבלים בקרבות פנים אל פנים שנוהלו ובתקיפות חיל האוויר.

בפעילויות התקפיות של לוחמי צוות הקרב של חטיבת גבעתי בשכונת ׳חמד׳, פשטו הכוחות על מספר תשתיות טרור במרחב, עצרו מספר מחבלים של ארגוני הטרור ברצועה ואיתרו מטעני נפץ לצד אמצעי לחימה נוספים במרחב. 
בפעילות נוספות במרחב, מכלול האש של החטיבה זיהה חוליית מחבלים נעה בקרבת הלוחמים שפעלו במרחב, כלי טיס תקף וחיסל את החולייה בתגובה.

כחלק מפעילות לוחמי צוות הקרב של חטיבת הנח״ל במרכז הרצועה ביממה האחרונה, חיסלו הכוחות כעשרה מחבלים. 
באחת הפעילויות, מכלול האש החטיבתי והלוחמים זיהו חוליות מחבלים אשר פעלה במרחב. בתגובה, כלי טיס תקף וחיסל את החולייה.

במהלך פעילות במרחב בית חאנון שבצפון הרצועה, לוחמי יחידה 414 זיהו מספר מחבלים פועלים סמוך לכוחות במרחב, מטוס קרב תקף וחיסל את המחבלים.

אמש, בעקבות זיהוי מרכז האש של פיקוד הדרום, מטוסי קרב תקפו במהלך הלילה והשמידו מספר עמדות צבאיות במרכז הרצועה, מהן בוצעו שיגורים למרחב העיר שדרות בעבר.

מצורף תיעוד מהתקיפות צה״ל ברצועה: https://bit.ly/49LCpuB

מצורפות תמונות מפעילות כוחות צה״ל ברצועה: https://IDFANC.activetrail.biz/ANC0903202472489755

