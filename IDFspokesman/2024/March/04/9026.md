## Message 9026

דובר צה"ל:

במרכז הרצועה חוסלו תוך פחות מ-30 דקות המחבלים ששיגרו רקטות למרחב בארי וחצרים; כוחות אוגדה 98 במתקפה במערב חאן יונס

שלשום (ש'), שיגרו מחבלי גא"פ רקטות לעבר חצרים ובארי. תוך פחות מ-30 דקות מרגע השיגור, מכלול האש החטיבתי של חטיבת הנח"ל זיהה את חוליית המחבלים והכווין כלי טיס שתקף וחיסל אותם.

לוחמי צוות קרב של חטיבת הנח"ל חיסלו 15 מחבלים במהלך היממה האחרונה, בירי צלפים,  כלי טיס, ובסיוע טנקים. באחת מההיתקלויות, הלוחמים זיהו חוליית מחבלים נכנסים למתחם צבאי של החמאס. כלי טיס תקף וחיסל את המחבלים. 

ביממה האחרונה כוחות אוגדה 98 החלו במתקפה במערב חאן יונס במהלכה כיתרו את שכונת ״חמד״ וביצעו פשיטות במרחב השכונה. צוותי הקרב של חטיבת גבעתי, חטיבה 7 ועוצבת הקומנדו תוקפים יעדי טרור ומחסלים מחבלים שפועלים מתוך המרחב האזרחי. 

צוות הקרב החטיבתי 7 הוביל ביממה האחרונה את פינוי האוכלוסייה האזרחית ועצר כ-80 חשודים במעורבות בפעילות טרור, בהם מחבלי חמאס וגא״פ שניסו להימלט בחסות האוכלוסייה.  צוות הקרב של חטיבת ביסל״ח (828) ממשיך בהתקפות על מרחב הקרארה.

מצורף תיעוד מחיסול המחבלים ששיגרו רקטות לבארי וחצרים: https://bit.ly/3uLYA4N

מצורף תיעוד מפעילות כוחות צה״ל בשטח הרצועה: https://bit.ly/3TlEHLa

מצורפות תמונות בנושא: https://IDFANC.activetrail.biz/ANC04032024.15618919

