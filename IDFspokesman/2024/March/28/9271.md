## Message 9271

דובר צה"ל:

צה"ל ושב"כ ממשיכים לפעול במרחב אל אמל וביממה האחרונה חיסלו מחבלים ואיתרו אמל"ח רב, במקביל; כוחות צה"ל ושב"כ ממשיכים בלחימה בבית החולים שיפאא'

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוותי הקרב של חטיבה 401, חטיבת הנח"ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי. 
מתחילת הפעילות במרחב שיפאא ועד כה חוסלו במרחב בית החולים כ-200 מחבלים. 

ביממה האחרונה מחבלים יצאו ממרחב המיון בבית החולים שיפאא׳ ופתחו בירי לעבר הכוחות שפעלו במרחב בית החולים, זאת בנוסף לירי שבוצע לעבר כוחות צה״ל ממתחם המיון בימים האחרונים. 
במהלך הפעילות הכוחות פינו חוסים, חולים וצוותים רפואיים למתחמים רפואיים חלופיים שצה״ל צייד והקים על מנת לאפשר המשך טיפול רפואי ראוי.

כוחות אוגדה 98 ממשיכים לפעול בחאן יונס במרחב אל אמל ואל קרארה, עד כה חיסלו הכוחות במבצע במרחב אל אמל עשרות מחבלים.
לוחמי צוות הקרב של חטיבת הקומנדו השמידו תשתית טרור בה אותרו אמצעי לחימה. כוחות צוות הקרב החטיבתי 7 איתרו מטענים ופצצות מרגמה.

צוות הקרב של חטיבת גבעתי זיהו שני מחבלים בסמוך לכוחות, המחבלים חוסלו באמצעות כלי טיס וירי פגזים. בנוסף, במהלך סריקות במרחב איתרו הלוחמים מטענים רבים.

מטוסי קרב של חיל האוויר ממשיכים לפעול בשמי רצועת עזה ותקפו ביממה האחרונה עשרות מטרות כחלק מכך, ביצעו הכוחות מטס תקיפה ממוקד, בו השמידו פירי מנהרות ועמדות שיגור תת-קרקע. 

צוות הקרב של חטיבת הנח״ל ממשיך לפעול במרכז הרצועה וחיסל מספר מחבלים לאורך היממה האחרונה.
באחת התקיפות, זוהתה חוליית מחבלים בסמוך לכוחות, בסגירת מעגל מהירה כלי טיס תקף וחיסל מספר מחבלים.

מצורפות תמונות מפעילות הכוחות: https://IDFANC.activetrail.biz/ANC280320248765450

מצורף תיעוד מתקיפות צה"ל ברצועה: https://bit.ly/4abBmEC

