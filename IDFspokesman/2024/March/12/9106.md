## Message 9106

דובר צה"ל:

לוחמי צה״ל, שב״כ ומג״ב פעלו לאור יום בג׳נין ועצרו מבוקש שביצע פיגועי ירי ומטענים; ארבע מחרטות לייצור נשק הוחרמו במבצע בעוריף שבשומרון ועשרה מבוקשים נעצרו הלילה ברחבי יהודה ושומרון

במהלך הלילה, הכוחות עצרו עשרה מבוקשים ברחבי יהודה ושומרון.

בפעילות לאור יום בג׳נין שבחטיבת מנשה, לוחמי צה״ל שב״כ ומג"ב עצרו שלושה מבוקשים ואיתרו נשק מסוג M-16. 
בין המבוקשים שנעצרו, עצרו הלוחמים את מהדי פיאד, פעיל גא״פ מג׳נין.
פיאד מעורב בפעילות טרור ובמסגרת עיסוקיו ביצוע פיגועי ירי ומטענים לעבר כוחות הביטחון.

הלוחמים פעלו במבצע שהתקיים בכפר עוריף שבחטיבת שומרון והחרימו ארבע מחרטות לייצור נשק.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,500 מבוקשים ברחבי אוגדת יהודה ושומרון וחטיבת הבקעה והעמקים, מעל 1,500 מהם משויכים לארגון הטרור חמאס.

