## Message 9105

דובר צה"ל:

חוסל מחבל שביצע שיגורים לעבר שטח הארץ לאחר שזוהה יוצא מאתר השיגור; במרכז הרצועה כוחות נח"ל השמידו משגרי רקטות מהם בוצעו שיגורים לשטח הארץ

כוחות אוגדה 98 ממשיכים לפעול במרחב שכונת ׳חמד׳ בחאן יונס.
צוות הקרב החטיבתי של עוצבת הקומנדו ממשיך בפשיטות על יעדי טרור בעומק השכונה. לוחמי יחידת אגוז איתרו במבנה צבאי במרחב אמצעי לחימה ביניהם, נשקים מסוג קלאצ'ניקוב, מטענים וציוד צבאי נוסף.

ביממה האחרונה, חיל האוויר תקף מחבל ששיגר פצמ״רים לשטח הארץ. מכלול האש של אוגדה 98 עקב אחר מקור הירי, זיהה את המחבל בעודו יוצא מאתר השיגור והכווין כלי טיס שתקף אותו. 
בתגובה לשיגורים, מטוסי קרב בהכוונת מרכז האש של פיקוד הדרום תקפו מבנים צבאיים ותשתיות טרור.

צוות הקרב של חטיבת גבעתי, הכווין כלי טיס שחיסל חולייה של ארבעה מחבלים, במרחב שכונת ׳חמד׳, המחבלים ניסו להטמין מטען סמוך למבנה בו שהו כוחותינו. 

לוחמי אוגדה 162 ממשיכים לפעול בצפון ובמרכז הרצועה.
ביממה האחרונה צוות הקרב של חטיבת הנח״ל איתר בהכוונה מודיעינית מספר משגרי רקטות מהם בוצעו שיגורים לעבר שטח ישראל.
הכוח טיהר את המרחב והשמיד את המשגרים. 
באירוע נוסף, שוגרו שתי רקטות לעבר הלוחמים שפעלו במרחב. בתגובה, הכוחות איתרו מחבלים שיצאו מהשטח בו נורו הרקטות וכלי טיס תקף אותם. לא היו נפגעים לכוחותינו באירוע. 

מצורף תיעוד מהתקיפות ברצועת עזה: https://bit.ly/43gdw7Y

מצורפות תמונות מפעילות הכוחות ברצועת עזה: https://IDFANC.activetrail.biz/ANC120320245436709

