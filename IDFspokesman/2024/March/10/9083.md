## Message 9083

דובר צה"ל:

סגירות מעגלים וחיסול מחבלים; בפעולה משולבת מהאוויר ומהקרקע לוחמי יחידת אגוז חיסלו את המחבל שהרג את רס״ן (מיל') עמישר בן דוד ז״ל; במקביל, אוגדה 162 ממשיכה בפעילות במרכז הרצועה

בפעולה משולבת מהאוויר ומהקרקע, לוחמי יחידת אגוז הכווינו כלי טיס שחיסל את המחבל שהרג את רס״ן (מיל') עמישר בן דוד ז״ל בקרב בדרום רצועת עזה ביום ו' השבוע. 

צוות הקרב של חטיבת הנח״ל ממשיך בלחימה במרכז רצועת עזה וחיסל ביממה האחרונה 13 מחבלים באמצעות ירי צלפים, הכוונת מטוס קרב, כלי טיס וירי טנקים.

באחת התקיפות, כלי טיס מאוייש מרחוק זיהה חוליית מחבלים בתוך מבנה שמתחתיו תוואי תת-קרקעי בקרבת הכוחות.
תוך זמן קצר כלי טיס תקף אותם וחוסלו מספר מחבלים.

בתקיפה נוספת, זיהו הלוחמים חמישה מחבלים מבצעים פעילות חשודה סמוך לגזרת הכוחות, הכוחות ביצעו ירי לעבר המחבלים וחיסלו אותם.

אמש (ש׳) בוצע שיגור משטח רצועת עזה לעבר מרחב בו כוחותינו נלחמים, לאחר זמן קצר בוצעו תקיפות של מטוסי קרב אל מקורות הירי בהכוונת מרכז האש של פיקוד הדרום ובסיוע ירי ארטילרי של חטיבת האש 215 באוגדה 162 למרחב השיגור.

לוחמי עוצבת הקומנדו ממשיכים את הלחימה העצימה בשכונת ׳חמד׳, מנהלים קרבות פנים מול פנים עם מחבלים ומלווים כל העת בסיוע אווירי של כוחות חיל האוויר. 

ביממה האחרונה לוחמי יחידת מגלן פשטו על דירות מבצעיות ואיתרו בהם אמצעי לחימה ביניהם קלאצ'ניקובים, רימונים ותחמושת. באחת הפשיטות הסגירו את עצמם לידי הכוחות שני מחבלים מהזרוע הצבאית של ארגון הטרור חמאס.

לוחמי צוות הקרב של חטיבת ביסל"ח (828) חיסלו 17 מחבלים ברצף התקפות בחאן יונס ביממה האחרונה. במהלך הפעילות הלוחמים הכווינו כלי טיס לתקיפת מבנה שזוהו שלושה מחבלים מניחים מטענים בתוכו.

צוות הקרב של חטיבה 7 הכווין תקיפת כלי טיס במהלכה חוסלו שני מחבלים חמושים. לוחמי צוות קרב חטיבת גבעתי חיסלו מחבל שיצא ממבנה צבאי באמצעות ירי טנק.

מטוסי קרב בהכוונת מכלול האש של אוגדת עזה תקפו במהלך הלילה תשתיות טרור במרחב ג'באליה ובמרחב בית חאנון.

מצורף תיעוד מחיסול המחבל שהרג את רס״ן (מיל') עמישר בן דוד ז"ל: https://bit.ly/43eAblc

מצורפות תמונות מפעילות כוחות צה"ל ברצועה: https://IDFANC.activetrail.biz/ANC10032024.156198156

מצורף תיעוד מתקיפות צה"ל ברצועה: https://bit.ly/3IPSBPT

