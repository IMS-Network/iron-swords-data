## Message 9258

דובר צה"ל:

כוחות צה"ל ושב״כ ממשיכים בלחימה במרחב בית החולים שיפאא' במקביל למרחב אל אמל ואל קרארה; ביממה האחרונה חוסלו מחבלים ואותרו אמצעי לחימה

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוותי הקרב של חטיבה 401, חטיבת הנח"ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי. 
ביממה האחרונה הלוחמים חיסלו עשרות מחבלים, איתרו תשתיות טרור ואמצעי לחימה במרחב בית החולים. עד כה נעצרו במרחב בית החולים מאות מחבלים המשויכים לארגוני הטרור הפועלים ברצועה, וחוסלו עשרות.

כוחות צה"ל ושב"כ בהובלת אוגדה 98 ממשיכים בלחימה במרחב אל אמל ואל קרארה. ביממה האחרונה הכוחות חיסלו מחבלים ואיתרו אמצעי לחימה במרחב.

לוחמי צוות הקרב החטיבתי 7 חיסלו ביממה האחרונה שלושה מחבלים. כלי טיס תקף וחיסל שני מחבלים נוספים שהתקרבו לכוחות כשהם חמושים בטיל RPG.

צוותי הקרב של עוצבת הקומנדו וחטיבת גבעתי ממשיכים לפעול במרחב אל אמל בחאן יונס, הלוחמים חיסלו מספר מחבלים בשיתוף פעולה עם חיל האוויר. במהלך פשיטה על תשתיות טרור במרחב, איתרו הלוחמים אמצעי לחימה, בהם מחסניות, משגרים, נשקים מסוג קלצ׳ניקוב ורימונים.

ביממה האחרונה, כלי טיס של חיל האוויר תקפו עשרות מטרות בסיוע לכוחות המתמרנים, בהן מנהרות, מבנים צבאיים, מחבלים חמושים ותשתיות טרור נוספות.

במרכז הרצועה צוות הקרב של חטיבת הנח״ל חיסל מספר מחבלים ביממה האחרונה. באחת התקיפות, זוהה מחבל בסמוך לכוחות, בסגירת מעגל מהירה כלי טיס תקף את המחבל וחיסל אותו.

מצורפות תמונות מפעילות הכוחות: https://IDFANC.activetrail.biz/ANC27032024293463

מצורף תיעוד מתקיפות צה"ל ברצועה: https://bit.ly/3ITTeHX

