## Message 9260

דובר צה"ל:

חיסול מחבלים חמושים מהאוויר ועל ידי צלפים בג'נין: כלי טיס חיסל שני מחבלים חמושים, מחבל נוסף חוסל מירי צלפים, כוחות הנדסה השמידו רכב בו אותרו מטענים

לוחמי צה״ל, שב״כ ומג״ב פעלו הלילה למעצר עשרה מבוקשים ברחבי יהודה שומרון. 

במבצע חטיבתי לסיכול טרור בג'נין שבחטיבת מנשה כלי טיס חיסל מהאוויר שני מחבלים חמושים. כוחות הנדסה השמידו רכב שבו אותרו מטענים מוכנים לשימוש, ועצרו שני חשודים ששהו ברכב טרם השמדתו. 

במהלך הפעילות בג׳נין, הכוחות חיסלו מחבל שהשליך מטענים לעבר הכוח ופגעו במחבלים נוספים. במקביל כלי הנדסה חשפו מטענים שהוטמנו מתחת לצירים, נעצר מבוקש נוסף והוחרמו אמצעי לחימה.

בפעילות בקרוואת בני חסן שבחטיבת אפרים עצרו הכוחות מבוקש והחרימו אמצעי לחימה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,600 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/4czhzjP

מצורפות תמונות מפעילות הכוחות: https://idfanc.activetrail.biz/ANC27032024HFDG

