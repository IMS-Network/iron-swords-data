## Message 9250

דובר צה"ל:

כוחות צה"ל לוחמים בשכונת אל אמל בחאן יונס במקביל לפעילות הממוקדת של צה"ל ושב"כ בבית החולים שיפאא'

מטוסי קרב של חיל האוויר תקפו ביממה האחרונה מעל ל-60 מטרות תמרון ברצועה בהן מנהרות התקפיות ומבנים צבאיים בהם שהו מחבלים חמושים.  בסגירת מעגל מהירה, הותקפו מהאוויר מטרות במרחב ממנו בוצעו שיגורים לעבר שדרות במהלך הלילה.

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוותי הקרב של חטיבה 401, חטיבת הנח"ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי.  ביממה האחרונה הלוחמים נתקלו במספר מחבלים במרחב בית החולים, חיסלו אותם ואיתרו אמצעי לחימה.

כוחות צה"ל ושב"כ בהובלת אוגדה 98 ממשיכים בלחימה במרחב אל אמל ואל קרארה, במהלכה הם חיסלו מחבלים רבים ופשטו על תשתיות טרור. לוחמי צוות הקרב של עוצבת הקומנדו והצנחנים איתרו מטענים, רימונים, נשקים, ווסטים ותחמושת רבה.

לוחמי צוות הקרב החטיבתי 7 פשטו על מבנים ששימשו את ארגון הטרור חמאס. הכוחות איתרו נשקים מסוג קלאצניקוב, מדים צבאיים, מחסניות ומסמכים צבאיים, השמידו תשתיות טרור וחיסלו מחבלים. במסגרת פעילות החטיבה בשיתוף פעולה עם חיל האויר הותקפו תשתיות טרור וחוסלו מחבלים.

צוות הקרב של חטיבת הנח״ל ממשיך לפעול במרכז הרצועה, במסגרת הפעילות חוסלו מספר מחבלים לאורך היממה האחרונה. שתי חוליות מחבלים זוהו סמוך לכוחות וחוסלו בתקיפות כלי טיס. בתקיפה נוספת, חוליית מחבלים זוהתה על ידי רחפן בקרבת הכוחות וחוסלה גם היא.

מצורפות תמונות של אמצעי הלחימה שאותרו על ידי לוחמי אוגדה 98: https://IDFANC.activetrail.biz/ANC26032024.156189189

מצורפות תמונות מפעילות הכוחות: https://IDFANC.activetrail.biz/ANC26032024.1518918

מצורף תיעוד מתקיפות צה"ל ברצועה: https://bit.ly/43AA8QF

