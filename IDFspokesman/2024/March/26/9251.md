## Message 9251

דובר צה"ל:

לוחמי צה"ל, שב"כ ומג"ב פעלו בבית אומר שבעציון, הכפר ממנו בוצע ירי לעבר כרמי צור הלילה; 14 מבוקשים נעצרו ברחבי יהודה ושומרון ובמבצע חטיבתי בשכם

לוחמי צה"ל, שב"כ ומג"ב פעלו הלילה למעצר 14 מבוקשים ברחבי יהודה ושומרון.

הלוחמים פעלו בבית אומר שבעציון, הכפר ממנו בוצע ירי לעבר בית בכרמי צור במהלך הלילה. בפעילות בכפר איתרו הלוחמים אקדח ותחמושת. בבית פג'ר שבגזרת החטיבה הלוחמים איתרו שני נשקים נוספים. בג'נין שבמנשה נעצרו שני מבוקשים.

במבצע חטיבתי בבלאטה שבשכם חשוד ניסה לחטוף נשק ללוחם צה"ל. הלוחם ירה לעבר החשוד, זוהתה פגיעה. במהלך המבצע הלוחמים איתרו והשמידו מטענים.

במזרע אנובני שבבנימין עצרו הלוחמים מבוקש ואיתרו קלאצ'ניקוב, רימון ותחמושת רבה. בג'ילזון עצרו הלוחמים חמישה מבוקשים.

המבוקשים שנעצרו ואמצעי הלחימה שאותרו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,600 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורפות תמונות מפעילות הכוחות: https://IDFANC.activetrail.biz/ANC260320249189

מצורפות תמונות אמצעי הלחימה שאותרו במהלך הלילה: https://IDFANC.activetrail.biz/ANC2603202452100

מצורף תיעוד מהפעילות: https://bit.ly/3IOAfi9

