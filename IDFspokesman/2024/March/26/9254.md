## Message 9254

דובר צה"ל:

בתגובה לשיגורים למירון: צה"ל תקף בעומק לבנון מתחם צבאי בשימוש היחידה האווירית של ארגון הטרור חיזבאללה, בו מנחת ומספר מבנים צבאיים של הארגון; במהלך היום הותקפו מטרות טרור נוספות של הארגון בדרום לבנון

מטוסי קרב תקפו לפני זמן קצר בעומק לבנון, במרחב זבוד, מתחם צבאי בשימוש היחידה האווירית של ארגון הטרור חיזבאללה, זאת בתגובה לשיגורים שבוצעו מוקדם יותר היום (ג') לעבר מרחב יחידת הבקרה האווירית שבאיזור מירון.
במתחם הותקפו מנחת לכלי טיס ומספר מבנים צבאיים נוספים של ארגון הטרור. 

במהלך היום, מטוסי קרב תקפו מבנה צבאי ותשתית טרור במרחב הכפר עייתא א-שעב ובמרחב הכפר כילא. עמדת תצפית של ארגון הטרור חיזבאללה הותקפה במרחב מארון א-ראס.

מצורף תיעוד מהתקיפה במרחב זבוד: https://bit.ly/3VBdfe8

מצורף תיעוד מתקיפת עמדת התצפית במרחב מארון א-ראס: https://bit.ly/3IRtDiU

