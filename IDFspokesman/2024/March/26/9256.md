## Message 9256

דובר צה"ל:

בפעם השנייה בשעות האחרונות: מטוסי קרב תקפו בעומק לבנון מתחם צבאי נוסף בשימוש היחידה האווירית של ארגון הטרור חיזבאללה; מחסן אמצעי לחימה של הארגון הותקף במרחב חנין שבדרום לבנון

לפני זמן קצר מטוסי קרב תקפו פעם נוספת בעומק לבנון, במרחב תל ורדין, מתחם בשימוש היחידה האווירית ובו מנחת ומספר מבנים צבאיים המשויכים לארגון הטרור חיזבאללה.

בשעות האחרונות מטוסי קרב תקפו מחסן אמצעי לחימה במרחב חנין שבדרום לבנון ותשתית טרור של ארגון הטרור חיזבאללה במרחב בית יהון.

מוקדם יותר היום זוהו כ-50 שיגורים שחצו משטח לבנון לעבר מרחב הגליל ורמת הגולן, 
לוחמי ההגנה האווירית יירטו מספר שיגורים, שאר השיגורים נפלו בשטחים פתוחים.

מצורף תיעוד מתקיפות צה"ל בדרום לבנון לאורך היום: https://bit.ly/3IVh1qW

