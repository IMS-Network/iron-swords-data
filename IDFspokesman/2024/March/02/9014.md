## Message 9014

דובר צה"ל:

תוך מספר דקות; צה״ל תקף את מרחב השיגור ממנו בוצע השיגור לעבר מרחב זיקים אמש; חוסלה חוליית מחבלים שהעמיסה אמצעי לחימה על רכב שנסע בסמוך לכוחות

בהמשך לשיגור שבוצע אמש (ו׳) משטח רצועת עזה לעבר שטח ישראל, כלי טיס תקפו בהכוונת מרכז האש של פיקוד הדרום את מרחב השיגור בצפון הרצועה ממנו בוצע השיגור ומספר מטרות נוספות ביניהם בורות שיגור ותשתיות טרור ששימשו את ארגון הטרור חמאס.

לוחמי צוות הקרב של חטיבה 7 ממשיכים לפעול במערב חאן יונס וביממה האחרונה חיסלו מחבלים ואיתרו אמצעי לחימה במרחב ביניהם, מטענים, רימונים, רובים מסוג קלאצ'ניקוב וווסטים. בנוסף, ברצף תקיפות אוויריות, מכלול האש החטיבתי הכווין כלי טיס שחיסלו שמונה מחבלים, ביניהם מחבלים שנשאו חפץ חשוד כמטען בסמוך לכוחות.

במרכז הרצועה, צוות הקרב של חטיבת הנח״ל חיסל כעשרים מחבלים לאורך היממה האחרונה.
באחת הפעילויות, מכלול האש החטיבתי זיהה חוליית מחבלים מעמיסה אמצעי לחימה על רכב שהחל לנסוע סמוך לכוחות, מכלול האש הכווין כלי טיס שסגר עליהם מעגל וחיסל אותם.
בפעילות נוספת שביצעו הכוחות, זיהו מספר חוליות מחבלים בסמוך לכוחות ובשיתוף פעולה של מכלול האש החטיבתי וכוחות בשטח, החוליות חוסלו.

ביממה האחרונה, חטיבת האש 215 הכווינה כלי טיס שתקף וחיסל שלושה מחבלים בשכונת רימאל.
בנוסף, בתגובה לשיגורים שלשום לשדרות, הכוחות הכווינו כלי טיס שתקף תשתית טרור ממנה בוצעו השיגורים.

במרכז הרצועה, לוחמי יחידת ׳רפאים׳, הרב ממדית ממשיכים לפעול וביממה האחרונה חיסלו הכוחות מספר מחבלים באמצעות אמצעי תקיפה חדשני.

מצורף תיעוד מתקיפות צה"ל ברצועה: https://bit.ly/3V1FPF5

מצורפות תמונות מפעילות הכוחות ברצועה: https://IDFANC.activetrail.biz/ANC03022024685412

