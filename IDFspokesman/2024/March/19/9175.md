## Message 9175

דובר צה״ל:

לוחמי צה"ל ממשיכים לפעול ברצועה; בלילה המשיכו כוחות צה"ל ושב"כ לפעול בבית החולים שיפאא', עד כה חוסלו בבית החולים עשרות מחבלים

נמשכת פעילות כוחות צה״ל ושב״כ, כוחות שייטת 13 וצוות הקרב של חטיבה 401 בהובלת אוגדה 162, במרחב בית החולים שיפאא׳.

הלוחמים מחסלים מחבלים בקרבות פנים מול פנים ומאתרים אמצעי לחימה במרחב תוך מניעת פגיעה באזרחים, חולים, צוותים רפואיים וציוד רפואי.

עד כה במהלך הפעילות בבית החולים חיסלו הלוחמים מעל ל-50 מחבלים ועצרו בשטח כ180 חשודים.

במרכז הרצועה צוות הקרב של חטיבת הנח״ל ממשיך לפעול במהלך היממה האחרונה, הלוחמים חיסלו מספר מחבלים במרחב. באחת הפעילויות, זיהו הלוחמים מחבל יורה לעברם ובתוך דקות ספורות סגרו עליו מעגל יחד עם כוח הטנקים של הגדוד וכן חיסלו אותו.

במרחב אל קרארה שבעיר חאן יונס צוות הקרב של חטיבה 7, כוחות חיל האוויר חיסלו מחבלים והשמידו תשתיות טרור באזור. בין התשתיות שהושמדו, תשתית צבאית ממנה בוצע ירי נ"ט לעבר כוחותינו לפני יומיים, ללא נפגעים.

מצורף תיעוד מתיקפות צה"ל ברצועה: https://bit.ly/3vgBgfD

מצורפות תמונות מפעילות הכוחות בבית החולים שיפאא': https://IDFANC.activetrail.biz/ANC19032024.15156189

