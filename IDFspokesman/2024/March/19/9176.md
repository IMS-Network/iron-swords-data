## Message 9176

דובר צה"ל:

כוחות צה״ל שב״כ ומג״ב עצרו הלילה תשעה מבוקשים ברחבי יהודה ושומרון; בבלאטה שבשכם הושמדו מטענים שיועדו לפגוע בכוחותינו

במהלך הלילה, כוחות צה״ל, שב״כ ומג״ב עצרו תשעה מבוקשים ברחבי יהודה ושומרון.

בבלאטה שבשכם איתרו הלוחמים והשמידו מספר מטעני נפץ שאותרו על ציר במרחב ויועדו לפגוע בכוחותינו. 

בעיר חברון, בכפר עזון שבחטיבת אפרים ובאל מעצרה שבחטיבת עציון עצרו הכוחות ארבעה מבוקשים, שניים מהם חשודים בהסתה לטרור.
בחטיבת בנימין הכוחות עצרו מבוקש וכן החרימו רובה מסוג קלאצ׳ניקוב.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו. 

עד כה נעצרו מתחילת המלחמה כ-3,500 מבוקשים ברחבי אוגדת יהודה ושומרון ובחטיבת הבקעה והעמקים, מעל 1,500 מהם משויכים לארגון הטרור חמאס.

מצורפות תמונות מפעילות הכוחות: https://IDFANC.activetrail.biz/ANC19032024.1561898

