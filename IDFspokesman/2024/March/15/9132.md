## Message 9132

דובר צה״ל:

לוחמי צוות הקרב של חטיבה 7 וכוחות חיל האוויר סגרו מעגל על חוליית מחבלים שזוהתה מעמיסה חומרי נפץ על רכב במרחב חאן יונס; נמשכת פעילות צה"ל ברצועת עזה

כוחות אוגדה 98 ממשיכים לפעול במרחב חאן יונס, במהלך היממה האחרונה סגרו הלוחמים יחד עם כוחות חיל האוויר מעגלים על מחבלים ואיתרו אמצעי לחימה.
לוחמי צוות הקרב של חטיבה 7 וחטיבת גבעתי חיסלו מחבלים באמצעות ירי טנקים וירי צלפים וכן השמידו תשתיות טרור בהן שהו פעילי חמאס.

בפעילות נוספת של לוחמי צוות הקרב של חטיבה 7, הכוחות זיהו מספר מחבלים חמושים מעמיסים חומרי נפץ על רכב שהיה ברשותם, כלי טיס תקף את המחבלים וחיסל אותם. בהמשך, זוהו מספר מחבלים אשר ניסו להטמין מטעני נפץ במרחב, כלי טיס תקף וחיסל את המחבלים טרם הצליחו למלכד את המרחב.

לוחמי צוות הקרב של חטיבת הנח"ל ממשיכים לפעול במרכז הרצועה וחיסלו כ-10 מחבלים לאורך היממה האחרונה.
באחת הפעילויות במרחב, זיהו הכוחות חוליית מחבלים בקרבתם וביצעו ירי פגזים לעברם. דקות ספורות לאחר מכן, זוהה מחבל נוסף במרחב שחוסל גם כן. 
בפעילות נוספת במרחב הכוחות חיסלו חולייה חמושה במהלך קרב פנים אל פנים.

בעקבות שיגורים שבוצעו אתמול למרחב יישובי העוטף, צה"ל תקף מהאוויר ובארטילריה מספר תשתיות טרור במרחב צפון רצועת עזה.

מצורף תיעוד מתקיפות צה"ל ברצועה: https://bit.ly/49PryzO

מצורף תיעוד מפעילות כוחות צה"ל ברצועה: https://bit.ly/3Vesj11

מצורפות תמונות מפעילות כוחות צה"ל ברצועה: https://IDFANC.activetrail.biz/ANC15032024645354133512

