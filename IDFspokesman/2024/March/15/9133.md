## Message 9133

דובר צה"ל:

ביום חמישי, ה-14 במרץ 2024, צה"ל איפשר מעבר שיירה של 31 משאיות סיוע הומניטארי המכילות מזון ואספקה שיועדו לחלוקה לעזתים בצפון רצועת עזה.

כשעה לפני הגעת שיירת הסיוע למסדרון ההומניטרי, זוהו חמושים פלסטיניים יורים בסביבת אזרחים עזתים שחיכו לשיירה. עם כניסת המשאיות, החמושים ירו בזמן שההמון החל לבזוז את המשאיות. כמו כן, זוהו אזרחים שנפגעו מדריסה על ידי המשאיות.

על בסיס תחקיר ראשוני ומעמיק שצה"ל ביצע במהלך הלילה, נמצא כי לא בוצע ירי לעבר שיירת הסיוע בכיכר כווית. בדיקה של המערכות המבצעיות ושל כוחות צה"ל שללה ירי טנקים, ירי מהאוויר, או ירי של כוחות קרקעיים לעבר ההמון העזתי באזור שיירת הסיוע בכיכר כווית.

צה״ל ממשיך בתחקור האירוע. 

בזמן שצה"ל מקיים מאמץ הומניטרי עצים ומזרים מזון וסיוע הומניטרי לתושבי הרצועה, מחבלי חמאס פוגעים בתושבי עזה אשר מנסים להשיג מזון - וארגוני הטרור מפיצים שקרים על מנת להאשים את מדינת ישראל בכך.
בכך נוצר אירוע תקשורתי שקרי לקראת יום שישי הראשון של חודש הרמדאן, זאת במטרה להלהיט את הרוחות בזירות אחרות.

