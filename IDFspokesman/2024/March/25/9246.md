## Message 9246

דובר צה"ל:

צה"ל איתר והשמיד את משגר חמאס שהוצב בתוך מחסה הומניטרי בדיר אל בלאח ושימש את ארגון הטרור לירי טילים לעבר אשדוד מוקדם יותר היום

מוקדם יותר היום (ב') זוהו מספר שיגורים שחצו משטח רצועת עזה, לעבר מרחב העיר אשדוד, חלקם יורטו על ידי לוחמי ההגנה האווירית והשאר לא יורטו על פי מדיניות. השיגורים בוצעו ממרחב הומניטרי באזור דיר אל בלח שבמרכז רצועת עזה, בו שהתה אוכלוסייה אזרחית.

מטוסי קרב של חיל האוויר תקפו והשמידו לפני זמן קצר את עמדת השיגור במרחב ממנה בוצע הירי, בתום התקיפה זוהו פיצוצי משנה אשר העידו על הימצאות של אמצעי לחימה נוספים במרחב.

התקיפה בוצעה באופן מדויק תוך הימנעות מפגיעה באזרחים שהתפנו מהאזור טרם בוצעה התקיפה.

ארגון הטרור חמאס פועל באופן שיטתי וציני מתוך מתקנים אזרחיים ומציב את נכסיו סמוך לאוכלוסיות אזרחיות ובכך משתמש בהן כמגן אנושי.

מצורף תיעוד מתקיפת עמדת השיגור: https://bit.ly/3TPXIpd

מצורף תיעוד ממרחב השיגור בדיר אל בלח, לאחר ביצוע הירי לאשדוד: https://bit.ly/3TxV1HN

מצורף תצלום אוויר מעמדות השיגור שמוקמה בסמוך לאוכלוסייה אזרחית: https://IDFANC.activetrail.biz/ANC250320247894279847

