## Message 9241

דובר צה"ל:

כוחות צה״ל, שב״כ ומג״ב עצרו במהלך הלילה שבעה מבוקשים ברחבי יהודה ושומרון; הכוחות ירו ופגעו במחבלים שהשליכו לעברם מטענים

כוחות צה״ל שב״כ ומג״ב פעלו הלילה למעצר שבעה מבוקשים ברחבי אוגדת יהודה ושומרון. 

במסגרת פעילות יזומה של לוחמי סיירת חרוב בכפר ערבונה שבחטיבת מנשה, הכוח ירה לעבר שני מחבלים שהשליכו מטענים לעברם, זוהו פגיעות.
בפעילות נוספת במרחב חטיבת מנשה, הלוחמים עצרו שלושה מבוקשים בכפר ג׳ילבון ומבוקש בכפר שוויכה. 

במהלך פעילות הכוחות בכפר אלחאדר שבמרחב חטיבת עציון הלוחמים עצרו מבוקש שחשוד בהשלכת בקבוקי תבערה ובמרחב קלנדיה שבמרחב חטיבת בנימין עצרו הכוחות שני מבוקשים נוספים.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,600 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/3PzhJOt

מצורפות תמונות מפעילות הכוחות: https://IDFANC.activetrail.biz/ANC2503202482168431

