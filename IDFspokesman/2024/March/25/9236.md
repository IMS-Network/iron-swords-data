## Message 9236

דובר צה"ל:

תיעוד ממרכז הרצועה: מחבל זוהה בפיר מנהרה סמוך לכוחותינו וחוסל מהאוויר; כוחות צה"ל ושב"כ ממשיכים בלחימה ממוקדת בבית החולים שיפאא' ובמרחב אל אמל

כוחות צה״ל ושב״כ ממשיכים בלחימה ממוקדת במרחב בית החולים שיפאא׳. צוותי הקרב של חטיבה 401 וחטיבת הנח"ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים, צוותים רפואיים וציוד רפואי. 

הלוחמים עצרו עד כה כ-500 מחבלים אשר אומתו כמשויכים לארגוני הטרור חמאס והג׳יהאד האיסלאמי ואיתרו אמצעי לחימה במרחב.

לוחמי צה"ל ושב"כ בהובלת אוגדה 98 ממשיכים בפשיטות על תשתיות טרור במרחב אל אמל, לאחר שכיתרו את המרחב. מעל 20 מחבלים חוסלו במהלך הלחימה במרחב ביממה האחרונה בהיתקלויות ובתקיפות כלי טיס.

חוקרי השטח של יחידה 504 ורכזי השב״כ תיחקרו ביממה האחרונה עשרות חשודים ואיפשרו יציאה מהמרחב של מאות תושבים עזתים. בפשיטות שביצעו לוחמי עוצבת הקומנדו על מספר תשתיות טרור במרחב אותרו מטענים, כלי נשק מסוג RPG וציוד צבאי. 

צוות הקרב של חטיבת הנח״ל ממשיך לפעול במרכז הרצועה וחיסל מספר מחבלים לאורך היממה האחרונה. במסגרת מארב צלפים של הכוחות, זוהה מחבל שיוצא ונכנס מתוך פיר מנהרה סמוך לגזרתם, כלי טיס חיסל תוך זמן קצר את המחבל.

במהלך היממה האחרונה מטוסי קרב של חיל האוויר תקפו כ-50 מטרות טרור ברחבי הרצועה, ביניהן תשתיות טרור ומבנים צבאיים. 

בתקיפות נוספות של חיל האוויר, מסוקי קרב וכלי טיס חיסלו כ-10 מחבלים ותקפו מטרות טרור נוספות במטרה לסייע לכוחות המתמרנים.

מצורף תיעוד מתקיפות צה"ל ברצועת עזה:  https://bit.ly/3TNhXUH

מצורף תיעוד מחיסול המחבל בפיר המנהרה במרכז הרצועה: https://bit.ly/43tVvmN

מצורפות תמונות מפעילות הכוחות ברצועה: https://IDFANC.activetrail.biz/ANC2503202451358

