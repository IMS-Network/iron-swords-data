## Message 9061

הודעה משותפת לדובר צה״ל ודוברות שב״כ:

צה״ל ושב״כ חיסלו את אחראי התמ״ס של ארגון הטרור חמאס במרחב מחנות המרכז; הכוחות ממשיכים במאמצי פירוק מערך התמ״ס של ארגוני הטרור ברצועת עזה ותוקפים בעוצמה כתגובה לירי לעבר העיר שדרות

ביממה האחרונה כוחות צה"ל בהכוונת אמ״ן ושב"כ חיסלו את עמאר עטיה דרויש אלעדיני, אחראי התמ״ס של ארגון הטרור חמאס במרחב מחנות המרכז.

אלעדיני שימש כפעיל בארגון עשרות שנים. במסגרת תפקידו היה אחראי להטמנת רקטות וכן היה אמון על שיגורי רקטות החל ממבצע ׳עופרת יצוקה׳ ועד למלחמה הנוכחית.
אלעדיני לקח חלק מרכזי בהכנות למתקפה הרצחנית ב-7.10 ובמהלך הלחימה קידם ירי עצים מול כוחותינו המתמרנים ברצועה והוביל במקביל שיגורי תמ״ס לעבר תל אביב ויישובי עוטף נוספים.

בנוסף, כחלק מתקיפות משותפות של חיל האוויר ומרכז האש של פיקוד הדרום, הותקפו בימים האחרונים שורת מטרות של ארגון הטרור חמאס והג׳יאהד האיסלאמי בצפון הרצועה במרחב ג׳באליה בתגובה לשיגורים האחרונים לעבר ישובי העוטף ושדרות בפרט. 
בין המטרות שהותקפו, דירות מסתור אשר בהן התבצרו מחבלים רבים ובהן אוחסנו אמצעי לחימה, מחסני אמל״ח נוספים, בורות שיגור ופירים במרחב.

מצורף תיעוד מהחיסול: https://bit.ly/49XL7FQ

