## Message 9051

דובר צה"ל:

כוחות צה"ל ממשיכים לחסל מחבלים ולאתר אמצעי לחימה בחאן יונס ובמרכז הרצועה; בבית חאנון מטוס קרב חיסל מחבלים שנמלטו למבנה צבאי בסגירת מעגל מהירה

בהכוונת מכלול האש של החטיבה הצפונית באוגדת עזה מטוס קרב תקף וחיסל שני מחבלים במרחב בית חאנון שנמלטו למבנה צבאי.

מטוסי קרב תקפו שני מחבלים שלקחו חלק בטבח בניר יצחק ב-7 באוקטובר ושהו בתשתית צבאית. בנוסף, חוסלו שני מפקדי מחלקה ומפקד חוליה של כוחות הנח'בה של החמאס ששהו בתשתית צבאית.

צוות הקרב של חטיבת הנח״ל ממשיך לפעול במרכז הרצועה וחיסל כעשרים מחבלים במהלך היממה האחרונה באמצעות ירי צלפים, הכוונת כלי טיס מאוייש מרחוק ומטוס קרב.
באחת התקיפות, במסגרת מארב צלפים יזום של הכוחות חיסלו הלוחמים 15 מחבלים.
בתקיפה נוספת, מכלול האש החטיבתי יחד עם חיל האוויר ובהכוונה מודיעינית סגרו מעגל מהיר ומטוס קרב תקף תשתית טרור ממנה שיגרו מחבלים ירי תמ״ס לעבר הכוחות. לאחר התקיפה נראו הדי פיצוצים רבים המעידים על אמל״ח רב שהיה במקום.

לוחמי צוות הקרב של חטיבת גבעתי הפועלים בשכונת ׳חמד׳ בחאן יונס זיהו מספר מחבלים, מסוק קרב תקף וחיסל אותם. בהמשך, זיהו הלוחמים מחבל חמוש שנע לעברם וחיסלו אותו. 

לוחמי עוצבת הקומנדו ממשיכים בסריקות במבנים בשכונת ׳חמד׳ ומחסלים מחבלים. הלוחמים איתרו במהלך הסריקות אמצעי לחימה מסוג קלאצ'ניקובים ומחסניות.
בסריקות סביב השכונה, לוחמי צוות הקרב של חטיבה 7 איתרו אמצעי לחימה וציוד צבאי. מכלול האש החטיבתי הכווין כלי טיס שחיסל שני מחבלים שזוהו במרחב.

במהלך מארב, לוחמי צוות הקרב של חטיבת ביסל״ח (828) זיהו חמישה מחבלים חמושים וחיסלו אותם בירי מטווח קצר.

מצורף תיעוד מחיסול המחבלים שנמלטו למבנה צבאי: https://bit.ly/3T1UXQd

מצורף תיעוד מתקיפות צה"ל ברצועה: https://bit.ly/4c01F1R

מצורפות תמונות מפעילות הכוחות ברצועה: https://IDFANC.activetrail.biz/ANC06032024.1561618

