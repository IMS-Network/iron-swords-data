## Message 9043

הודעה משותפת לדובר צה"ל, דוברות שב"כ ודוברות המשטרה:

לוחמי הימ"מ וצה"ל עצרו הבוקר בהכוונת שב"כ את אחד מהפעילים המרכזיים בתשתית הטרור בבלאטה, לאור מודיעין שעלה כי תכנן לבצע פיגוע יחד עם נוספים בטווח זמן המיידי

כוחות צה"ל, שב"כ ומג"ב פעלו הלילה למעצר 21 מבוקשים החשודים במעורבות בפעילות טרור ברחבי יהודה ושומרון ובחטיבת הבקעה והעמקים.

בבאלטה, כוחות הימ"מ וצה"ל, עצרו הבוקר בהכוונת השב"כ את המחבל מחמד טנג׳י, לאור מודיעין שעלה כי הוא מתכנן יחד עם נוספים לבצע פיגוע בטווח הזמן המיידי. מחמד הוא אחד מהפעילים המרכזיים בתשתית הטרור בבלאטה בשנה האחרונה. 

הלוחמים פעלו הלילה בכפר דאן שבחטיבת מנשה להריסת בית המחבל עאבד מסאד שלקח חלק בביצוע פיגוע הירי ב-19 באוגוסט 2023 בחווארה בו נרצחו סיילאס-שי ניגרקר ז"ל ובנו אביעד ניר ניגרקר ז"ל.

בכפר כובר שבגזרת החטיבה עצרו הכוחות ארבעה מבוקשים ובכפר יטא שבחטיבת יהודה עצרו הכוחות מבוקש והחרימו כספי טרור. 

בעין הסולטאן ובעקבת ג'אבר שבבקעה עצרו הכוחות שלושה מבוקשים והחרימו נשק מסוג קרלו, בכפר ג'מאל שבחטיבת אפרים החרימו הכוחות שני רובים מסוג קרלו וציוד צבאי.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון. אין נפגעים לכוחותינו.

עד כה נעצרו מתחילת המלחמה כ-3,450 מבוקשים ברחבי אוגדת יהודה ושומרון וחטיבת הבקעה והעמקים, כ-1,500 מהם משויכים לארגון הטרור חמאס.

מצורף תיעוד מהריסת בית המחבל:https://bit.ly/49GWEd4

מצורפות תמונות בנושא: https://IDFANC.activetrail.biz/ANC0503202451201

