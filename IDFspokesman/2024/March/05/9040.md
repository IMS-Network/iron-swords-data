## Message 9040

דובר צה"ל:

כוחות אוגדה 98 ממשיכים במבצע בשכונת "חמד" במערב חאן יונס; נעצרו עשרות מחבלים מארגוני הטרור חמאס וגא"פ שניסו לברוח בחסות האוכלוסייה

כוחות אוגדה 98 ממשיכים בכיתור שכונת ״חמד״ ובפשיטות על תשתיות טרור במרחב. 
לוחמי עוצבת הקומנדו פושטים על תשתיות טרור של חמאס בשכונה ואיתרו בהן אמצעי לחימה רבים. 
לוחמי צוות הקרב של חטיבה 7 ממשיכים לפעול כחלק מהמאמץ לפינוי התושבים ממרחב הלחימה, הלוחמים עצרו ביממה האחרונה עשרות מחבלים מארגוני הטרור חמאס וגא"פ שניסו לברוח בחסות האוכלוסייה בשכונה.

צוות הקרב של חטיבת הנח״ל ממשיך לפעול במרכז הרצועה וחיסל כעשרים מחבלים במהלך היממה האחרונה, באמצעות ירי צלפים, פגזי טנקים וכלי טיס מאוישים מרחוק. באחת התקיפות, בשיתוף פעולה של מכלול האש החטיבתי, מודיעין חטיבה וחיל האוויר סגרו מעגל על מחבל ובאמצעות הכוונה של מכלול האש החטיבתי, הוא חוסל בתקיפה מדויקת.

במהלך פעילות במרחב בית חאנון, מכלול האש של החטיבה הצפונית זיהה חוליית מחבלים שהפעילה רחפן במהלך פעילות הכוחות במרחב, לאחר הזיהוי מטוס קרב תקף וחיסל את החוליה.

כוחות חיל האוויר ממשיכים לתקוף מטרות של ארגון הטרור חמאס ברחבי הרצועה וביממה האחרונה הותקפו מעל ל-50 מטרות של הארגון. בין המטרות שהותקפו, עמדות שיגור, מחסני אמצעי לחימה, פירי מנהרות ותשתיות צבאיות נוספות.

מצורף תיעוד מהתקיפות ברצועת עזה ביממה האחרונה: https://bit.ly/3T3xD4H

מצורפות תמונות מפעילות הכוחות ברצועת עזה: https://IDFANC.activetrail.biz/ANC05032024289465

