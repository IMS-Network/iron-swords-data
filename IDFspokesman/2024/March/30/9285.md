## Message 9285

דובר צה"ל:

במרכז הרצועה הותקפה וחוסלה חוליית מחבלים שזוהתה משנעת אמצעי לחימה למחוץ למבנה צבאי, פיצוצי משנה זוהו לאחר התקיפה ומטוס קרב של חיל האויר תקף את המבנה הצבאי ממנו יצאה החוליה; כוחות צה״ל ושב״כ ממשיכים בלחימה במרחב בית החולים שיפאא׳

כוחות צה״ל ושב״כ ממשיכים בלחימה במרחב בית החולים שיפאא׳. צוות הקרב של חטיבה 401, סיירת נח״ל וכוחות שייטת 13 בפיקוד אוגדה 162 נלחמים במרחב תוך הימנעות מפגיעה באזרחים, חולים וצוותים רפואיים. ביממה האחרונה הלוחמים המשיכו לחסל מחבלים, לאתר אמצעי לחימה ותשתיות טרור במרחב.

צוות הקרב של חטיבת גבעתי ממשיך לפעול במרחב אל-אמל. הלוחמים חיסלו ביממה האחרונה מספר מחבלים שניסו לפגוע בכוחות באמצעות מטען.

אתמול (ו') לאחר שיגור משטח רצועת עזה למרחב כיסופים שנפל בשטח פתוח, כלי טיס של חיל האוויר תקף את המרחב ממנו בוצע הירי והושמדו שלושה פירים מבצעיים.

צוות הקרב של חטיבת הנח״ל ממשיך לפעול במרכז הרצועה וחיסל מספר מחבלים לאורך היממה האחרונה. באחת התקיפות, הכוחות זיהו חוליית מחבלים במבנה צבאי, אשר נראו מנסים לשנע אמל״ח, כלי טיס תקף וחיסל את המחבלים. לאחר התקיפה נראו פיצוצי משנה המעידים על הימצאות אמל״ח רב במקום. דקות ספורות לאחר מכן, מסוק קרב תקף והשמיד את המבנה הצבאי ממנו יצאה החולייה.

חטיבת האש 215 זיהתה מספר מחבלי חמאס שיצאו ממבנה צבאי של הארגון בצפון הרצועה, כלי טיס של חיל האוויר תקף וחיסל אותם. בנוסף, החטיבה זיהתה רכב ובו שני מחבלים נוספים שהגיעו למבנה במטרה להעביר ציוד צבאי, כלי טיס תקף וחיסל את הפעילים. לאחר שתי התקיפות, מטוס קרב תקף את המבנה.

חיל האוויר ביצע במהלך היממה האחרונה עשרות תקיפות ברצועת עזה, בין היתר בשיתוף פעולה עם כוחות אוגדה 98, שממשיכים לפעול בחאן יונס במרחב השכונות אל-אמל ואל-קרארה. הלוחמים חיסלו מחבלים ופשטו על תשתיות טרור.

מצורפות תמונות מפעילות כוחות צה"ל ברצועה: https://IDFANC.activetrail.biz/ANC300320248327645

מצורף תיעוד מתקיפות צה"ל ברצועה: https://bit.ly/3VE5XGb

