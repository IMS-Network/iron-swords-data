## Message 9290

דובר צה״ל: 

הרמטכ״ל בשיפאא׳: המבצע הזה השיג את המטרה שלו - כמות גדולה של מחבלים עצורים ובכירים הרוגים 

הרמטכ״ל הגיע אתמול (ו׳) לבית החולים שיפאא׳ ברצועת עזה, בו עדין פועלים כוחות צה״ל למעצר מחבלים. הרמטכ״ל קיים הערכת עם מפקד פיקוד הדרום, אלוף ירון פינקלמן, מפקד אוגדה 162, תת-אלוף איציק כהן, מפקד שייטת 13, אלוף-משנה א׳ ומפקדים נוספים. 

מדברי הרמטכ״ל, רב-אלוף הרצי הלוי: ״כמעט שבועיים, מאוד מאוד מוצלח, וזו פעולה שאני אומר לכם, לתכנן אותה בתוך מלחמה, להוציא אותה בתוך מלחמה, לבצע אותה נכון בתוך מלחמה, מאוד מאוד מורכב. ההישגים הם הישגים מאוד גבוהים יש כאן מימוש של רעיון תחבולני שהוא מאוד מרשים, יש כאן מסר מאוד מאוד חשוב, בית חולים הוא לא מקום בטוח. אנחנו עושים הכל לא לפגוע בחולים, לא לפגוע בצוותים הרפואיים, אגב, זה שהמבצע הזה, אין בו איש צוות רפואי אחד שנפגע, אין בו חולים שנפגעו ויש הרבה מאוד מחבלים שנהרגו, הרבה מאוד מחבלים שנשבו, זה רמת לחימה מאוד מאוד גבוהה, מאוד מאוד גבוהה. עד עכשיו הישגים מאוד גבוהים ואני אומר לכם, אף אחד לא יכול לגלגל אחורה כמות כזו גדולה של מחבלים עצורים, כמות כזו גדולה של מחבלים הרוגים, בכירים כל כך הרבה, ומיטוט של רעיון שאנחנו יכולים להיות במקום ופה לא יגעו בנו. המבצע הזה לא הסתיים, המבצע הזה השיג את המטרה שלו ברמה מאוד גבוהה ואת המבצע הזה ממשיכים לעשות ביסודיות עד שמודיעים שסיימנו״.

מצורף סרטון מדברי הרמטכ״ל: https://bit.ly/4cO8CUa

מצורף סרטון בנושא: https://bit.ly/4cGxQUr

מצורפות תמונות בנושא: https://IDFANC.activetrail.biz/ANC300324001285

