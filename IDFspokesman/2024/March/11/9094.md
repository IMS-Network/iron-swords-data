## Message 9094

דובר צה"ל:

לוחמי צוות הקרב של חטיבת הנח״ל סוגרים מעגל על מחבלים שמאיימים על כוחותינו במרכז הרצועה; נמשכת פעילות עוצבת הקומנדו בתוך שכונת ׳חמד׳ שבחאן יונס

לוחמי צוות הקרב של חטיבת הנח״ל ממשיכים בלחימה במרכז הרצועה. במהלך היממה האחרונה, סגרו הכוחות מעגל על כ-15 מחבלים באמצעות ירי צלפים, קרבות פנים אל פנים ותקיפות חיל האוויר.

מכלול האש החטיבתי זיהה חוליית מחבלים מוציאה חפצים שנחשדו כאמצעי לחימה מתוך מבנה צבאי השייך לארגון הטרור חמאס במרחב. 
לאחר מכן זוהו המחבלים ממשיכים לפעול במרחב, כלי טיס תקף אותם בתגובה.
באירוע נוסף, כלי טיס תקף חולייה נוספת שזוהתה מתצפתת על הלוחמים במרחב.

ביממה האחרונה, עוצבת הקומנדו פעלה בתוך שכונת ׳חמד׳ שבדרום הרצועה. הכוחות פשטו על מספר דירות בהן נעשה שימוש לצרכי טרור, עצרו מחבלי חמאס ואיתרו נשקים, מחסניות וציוד צבאי נוסף.
בפעילות הכוחות, שוגר טיל נ״ט לעבר לוחמי חטיבת גבעתי ללא נפגעים. זמן קצר לאחר הירי, הלוחמים זיהו מחבל נע במרחב ממנו בוצע השיגור ולאחר מעקב מדויק, המחבל חוסל מטווח קרוב על ידי לוחמי יחידת מגלן.

במרחב אל-קרארה שבעיר חאן יונס, לוחמי צוות הקרב של חטיבת ביסל"ח (828) תקפו מחבלים יחד עם כוחות חיל האוויר ובאמצעות ירי צלפים וטנקים.

לוחמי זרוע הים שפעלו בצפון הרצועה הכווינו מסוק קרב שתקף והשמיד כלי שיט ששימש את ארגוני הטרור במרחב.

מצורף תיעוד מתקיפות צה"ל ברצועה: https://bit.ly/3vfz9si

מצורף תיעוד מפעילות כוחות צה"ל ברצועה: https://bit.ly/4c7cwHk

מצורפות תמונות מפעילות כוחות צה"ל ברצועה: https://IDFANC.activetrail.biz/ANC1103202487973928728

