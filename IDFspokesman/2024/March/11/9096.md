## Message 9096

דובר צה"ל:

לוחמי צה״ל, שב״כ ומג״ב עצרו הלילה 20 מבוקשים ברחבי יהודה ושומרון; מטעני נפץ הושמדו במבצע לסיכול טרור במרחב נור א שמס וטולכרם שבמנשה. בקלקיליה שבאפרים הוחרמו כספי טרור רבים

במהלך הלילה, לוחמי צה"ל, שב"כ ומג"ב עצרו 20 מבוקשים ברחבי יהודה ושומרון.

הכוחות השלימו הלילה מבצע לסיכול טרור במרחבים נור א שמס וטולכרם שבחטיבת מנשה.
במסגרת המבצע, חשפו כוחות הנדסה מטענים שהוטמנו מתחת לצירים במטרה לפגוע בכוחותינו. מבצע נוסף לסיכול טרור באותו המרחב התקיים לפני יומיים, בו הושמדו מטענים נוספים.

בקלקיליה שבאפרים עצרו הלוחמים מבוקש והחרימו נשק ושבעה מטעני צינור שהיו ברכבו של מחבל שירה לעבר הכוחות במהלך הפעילות. בנוסף הוחרמו כ-150,000 ש"ח כספי טרור. במרחב החטיבה נעצרו תשעה מבוקשים נוספים.

בכפר ואדי סימן שבחטיבת יהודה עצרו הלוחמים שלושה מבוקשים ואיתרו מספר בקבוקי תבערה. 
במזרע אנובני שבחטיבת בנימין עצרו הכוחות חמישה מבוקשים נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-3,500 מבוקשים ברחבי אוגדת יהודה ושומרון וחטיבת הבקעה והעמקים, מעל 1,500 מהם משויכים לארגון הטרור חמאס.

