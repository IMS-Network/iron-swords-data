## Message 9294

דובר צה"ל:

מבנים מהם בוצעו שיגורים לעבר כוחותינו בצפון הרצועה הותקפו ונסגרו מעגלי אש על חוליות מחבלים שאיימו על כוחותינו במרכז הרצועה; נמשכת פעילות צה"ל במקביל במרחב בית החולים שיפאא'

כוחות צה״ל ושב״כ ממשיכים את הלחימה הממוקדת במרחב בית החולים שיפאא׳ שבצפון הרצועה.
צוותי הקרב של חטיבה 401, חטיבת הנח"ל וכוחות שייטת 13 בפיקוד אוגדה 162 מנהלים קרבות במרחב, תוך הימנעות מפגיעה באזרחים, חולים וצוותים רפואיים.
במהלך היממה האחרונה הלוחמים חיסלו מטווח קרוב מחבלים שהתבצרו במרחב ואיתרו אמצעי לחימה באזור בית החולים.

במסגרת פעילות חטיבת האש 215 בצפון הרצועה, כלי טיס של חיל האוויר תקפו מספר מבנים במרחב שכונת רימאל, מהם שוגרו טילי נ״ט אתמול ובוצעו ניסיונות צליפה לעבר כוחות צה"ל. במהלך התקיפות חוסל אחד מהמחבלים שביצעו את השיגורים.

כחלק מפעילות לוחמי צוות הקרב של חטיבת הנח"ל במרכז הרצועה, הלוחמים חיסלו מעל 15 מחבלים לאורך היממה האחרונה. באחת מפעילויות הכוחות, מכלול האש החטיבתי זיהה חוליית מחבלים יוצאת מפיר מנהרה ונעה לעבר מבנה צבאי בקרבת הכוחות, מטוס קרב תקף וחיסל אותה. 
בפעילות נוספת, שני צלפים מצוות הקרב זיהו וחיסלו באמצעות ירי מדויק, חוליית מחבלים שנעה בסמוך לכוחות במרחב.

במהלך היממה האחרונה חיל האוויר תקף כ-80 מטרות ברחבי רצועת עזה.
בין המטרות שהותקפו, מבנים צבאיים ותשתיות צבאיות נוספות במרחב הרצועה.

כוחות אוגדה 98 ממשיכים לפעול בדרום רצועת עזה.
לוחמי צוות הקרב של חטיבה 7 וכוחות חיל האוויר חיסלו מחבלים במרחב וכן הושמדו על ידי כוחות הנדסה מספר תשתיות טרור.
כוחות צוות הקרב של עוצבת הקומנדו ממשיכים לפעול במרחב אל אמל, ויחד עם חיל האוויר חיסלו מחבלים והשמידו תשתיות טרור מהן בוצע ירי לעבר הכוחות.
בפעילות נוספת במרחב, לוחמי צוות הקרב של חטיבת גבעתי חיסלו באמצעות ירי צלפים ופגזים כ-15 מחבלים ביממה האחרונה. זאת לצד אמצעי לחימה שאיתרו הכוחות במרחב, בהם רימונים, נשקים וציוד צבאי.

מצורף תיעוד מתקיפות צה"ל ברצועה: https://bit.ly/3TCJNS9

מצורף תיעוד מפעילות כוחות צה"ל ברצועה: https://bit.ly/3vFaZrq

מצורפות תמונות מפעילות כוחות צה"ל ברצועה: https://IDFANC.activetrail.biz/ANC31032024894287942

