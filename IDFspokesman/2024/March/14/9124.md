## Message 9124

דובר צה״ל:

בתוך פחות מ-5 דקות: צה"ל חיסל חוליית מחבלים שניסתה לשגר פצמ״ר לנחל עוז ללא הצלחה; הלחימה ברצועה נמשכת

אתמול (ד׳) זוהה ניסיון שיגור של פצמ"ר ממרחב מרכז רצועת עזה ליישובי העוטף שנפל בשטח רצועת עזה. 
בתוך פחות מ-5 דקות זוהתה חוליית המחבלים שביצעה את הירי במרחב צפון הרצועה, כלי טיס תקף וחיסל את החולייה.

צוות הקרב של חטיבת הנח״ל ממשיך לפעול במרכז הרצועה וחיסל מספר מחבלים לאורך היממה האחרונה.
באחת התקיפות, זיהו הכוחות חוליית מחבלים בסמוך לכוחות וחיסלו אותם באמצעות ירי טנקים.
בתקיפה נוספת, חיל האוויר, בשיתוף מכלול האש החטיבתי חיסל באמצעות כלי טיס מחבל במרחב.

כוחות אוגדה 98 ממשיכים לפעול בחאן יונס, פושטים על יעדי טרור ומחסלים מחבלים.

לוחמי צוות הקרב של חטיבת גבעתי פשטו על מבנים במרחב ׳חמד׳, באחת הסריקות איתרו הלוחמים משגרי רקטות והשמידו אותם.
בנוסף אמש, הכוחות זיהו שני מחבלים במרחב, תוך דקות ספורות חיל האוויר, בשיתוף מכלול האש החטיבתי, תקף וחיסל את המחבלים באמצעות כלי טיס.

לוחמי צוות הקרב החטיבתי 7 זיהו אמש במרחב ׳בני סוהילה׳ חולייה של שלושה מחבלים שנעו לעבר הכוחות וחיסלו אותם באמצעות ירי טנקים.
מכלול האש החטיבתי 7 זיהה שני מחבלים סמוך למחסן אמצעי לחימה של חמאס במרחב, כלי טיס תקף וחיסל את המחבלים.

מצורף תיעוד מתקיפת המחבלים שניסו לבצע שיגור לעבר נחל עוז: https://bit.ly/3TiGAHq

מצורף תיעוד מהתקיפות ברצועת עזה: https://bit.ly/3TztE0X

מצורפות תמונות מפעילות הכוחות ברצועת עזה: https://IDFANC.activetrail.biz/ANC1403202242937946

