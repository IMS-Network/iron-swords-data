## Message 9202

דובר צה"ל:

הלילה: מבצע חטיבתי לסיכול טרור בנור א-שמס בחטיבת מנשה; כלי טיס של חיל האוויר חיסל מחבלים שהשליכו מטענים לעבר הכוחות

לוחמי צה"ל, שב"כ ומג"ב פעלו הלילה במבצע חטיבתי לסיכול טרור בנור א שמס שבחטיבת מנשה. במהלך המבצע הלוחמים עצרו שלושה מבוקשים וחשפו מטענים מתחת לצירים שיועדו לפגוע בכוחות.
במסגרת המבצע כלי טיס של חיל האוויר תקף שני מחבלים שהשליכו מטענים לעבר כוחותינו וחיסל אותם.

לוחמי סיירת חרוב ניהלו חילופי אש עם מחבלים, חיסלו שניים ואיתרו עליהם רובה מסוג M-4.
הלוחמים עצרו מבוקש והחרימו שני נשקים מסוג M-16 בכפר עקב שבבנימין. באלחאדר שבחטיבת עציון אותר רובה נוסף מסוג M-16.
במהלך הלילה, הכוחות עצרו 18 מבוקשים ברחבי יהודה ושומרון.

בפעילות הכוחות בעיר רמאללה שבחטיבת בנימין התפתחה הפרת סדר אלימה, במהלכה מחבלים ידו אבנים, השליכו זיקוקים ומטעני נפץ לעבר הלוחמים שהגיבו באמצעים לפיזור הפגנות ובירי לעברם, זוהו מספר פגיעות.

עד כה נעצרו מתחילת המלחמה כ-3,600 מבוקשים ברחבי אוגדת יהודה ושומרון ובחטיבת הבקעה והעמקים, כ-1,600 מהם משויכים לארגון הטרור חמאס.

מצורף תיעוד מחיסול המחבלים בנור א-שמס:  https://bit.ly/3VrkpBi

מצורף תיעוד מפעילות הכוחות: https://bit.ly/4coNhQU

מצורפות תמונות מפעילות כוחות צה"ל הלילה: https://IDFANC.activetrail.biz/ANC210320247398872395

