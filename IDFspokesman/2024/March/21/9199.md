## Message 9199

דובר צה״ל:

כוחות צה"ל ושב"כ ממשיכים בלחימה ממוקדת בבית החולים שיפאא'. הכוחות חיסלו ביממה האחרונה עשרות מחבלים בחילופי אש, במקביל אוגדה 98 ממשיכה לפעול בחאן יונס

כוחות צה״ל ושב״כ ממשיכים להילחם במרחב בית החולים שיפאא׳. כוחות שייטת 13 וצוות הקרב של חטיבה 401 פועלים במקום תוך הימנעות מפגיעה באזרחים, חולים, צוותים רפואיים וציוד רפואי.

הלוחמים חיסלו במסגרת חילופי האש ביממה האחרונה מעל ל-50 מחבלים במרחב בית החולים ואיתרו תשתיות טרור ומחסני אמל"ח. מתחילת הפעילות חוסלו מעל ל-140 מחבלים במרחב בית החולים שיפאא׳.

צוות הקרב של חטיבת הנח״ל ממשיך לפעול במרכז הרצועה, במסגרת הפעילות חוסלו כ-20 מחבלים ביממה האחרונה.

בתקיפה נוספת, זוהו שני מחבלים שתצפתו על טנק בקרבת הכוחות. בסגירת מעגל מהירה עם חיל האוויר, המחבלים חוסלו בתקיפת כלי טיס.

צוות הקרב של חטיבה 7 פתח במבצע חטיבתי בצפון חאן יונס, במרחב אל קרארה, במהלכו הכוחות פועלים להשמדת תשתיות הטרור במקום. הכוחות חיסלו מחבלים שהתקרבו אל הכוח, איתרו אמצעי לחימה, השמידו עשרות תשתיות טרור והשמידו בור שיגור. 

המבצע החטיבתי החל בתקיפה של חיל האוויר במרחב ומלווה בסיוע אווירי שוטף. כלי טיס תקפו מספר מטרות וחיסלו מחבלים ששהו בתשתיות טרור.

מצורפות תמונות מפעילות הכוחות ברצועה: https://IDFANC.activetrail.biz/ANC21032024.156189198

מצורף תיעוד מתקיפות צה"ל ברצועה: https://bit.ly/4a1FDdH

