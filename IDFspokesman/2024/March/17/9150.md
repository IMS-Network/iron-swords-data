## Message 9150

דובר צה״ל:

צוות הקרב של חטיבת הנח״ל חיסל כ-18 מחבלים במרכז הרצועה מהאוויר ומהיבשה: במקביל, חיל האוויר בשיתוף כוחות צוות הקרב החטיבתי 7 תקפו מבנה ממנו שוגר נ״ט על הכוחות

צוות הקרב של חטיבת הנח״ל ממשיך לפעול במרכז הרצועה וחיסל לאורך היממה האחרונה כ-18 מחבלים באמצעות ירי צלפים, פגזים ובשיתופי פעולה מוצלחים עם כוחות חיל האוויר.
באחת התקיפות, מכלול האש החטיבתי זיהה חולייה של ארבעה מחבלים בסמוך לכוחות, כוחות חיל האוויר סגרו עליהם מעגל וחיסלו אותם על ידי כלי טיס.

בתקיפה נוספת, הכוחות זיהו שלושה מחבלים נכנסים למבנה, ביציאת המחבלים מהמבנה כלי טיס תקף וחיסל את החוליה.
בנוסף, הכוחות זיהו מחבל שיצא ממבנה צבאי בגזרתם, תוך דקות כלי טיס תקף וחיסל את המחבל.

לוחמי צוות הקרב של חטיבת גבעתי ממשיכים לפעול במרחב חאן יונס, ביממה האחרונה זיהו הכוחות שני מחבלים מעמיסים ציוד צבאי על אופנוע ובשיתוף פעולה עם חיל האוויר, חיסלו אותם על ידי כלי טיס. בנוסף, הכוחות זיהו וחיסלו שני מחבלים שהתקרבו לכוחות. 

לוחמי צוות הקרב החטיבתי 7 ממשיכים לפעול וביממה האחרונה חיסלו מחבלים ואיתרו אמצעי לחימה בחאן יונס. באחת הפעילויות חיל האוויר, בשיתוף מכלול האש החטיבתי תקף מבנה ממנו נורה טיל נ״ט על הכוחות ללא נפגעים, בנוסף חוסל מחבל שהיה בסמוך לכוחות על ידי כלי טיס.

מצורף תיעוד מהתקיפות ברצועת עזה: https://bit.ly/3v4NjwF 

מצורפות תמונות מפעילות הכוחות ברצועת עזה: https://IDFANC.activetrail.biz/ANC17032024546798

