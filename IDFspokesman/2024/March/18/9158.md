## Message 9158

דובר צה"ל:

כוחות צה"ל פועלים כעת במבצע ממוקד בבית החולים שיפאא' בעקבות מידע מודיעיני על הימצאות בכירי חמאס במרחב אשר משתמשים בבית החולים לנהל ולייצא פעולות טרור.

הכוחות הפועלים במרחב, הוכשרו למשימה ותודרכו מראש בעניין החשיבות במניעת פגיעה באזרחים, חולים, צוותים רפואיים וציוד רפואי. גם במהלך המבצע, צה"ל מבטיח את המשך פעילות בית החולים, והביא דוברי ערבית לשטח, כך שיוכלו לקיים שיח עם החולים השוהים בבית החולים. רופאי צה"ל ערוכים לסייע לנזקקים לכך. החולים והצוותים הרפואיים אינם חייבים להתפנות מבית החולים, אך יש מעבר ליציאת אזרחים מהמרחב.

כמו כן, בהמשך המבצע ולאחר שלא תשקף סכנה לכוחות צה"ל, צה"ל ימשיך את המאמץ ההומניטרי ויספק מזון, מים ואספקה נוספת לחולים ולאזרחים במתחם.

צה״ל ימשיך לפעול בהתאם לדין הבינלאומי וכנגד ארגון הטרור חמאס, הפועל מתוך בתי חולים ותשתיות אזרחיות בדפוס פעולה שיטתי וציני, ללא הבחנה בין האוכלוסייה האזרחית לבין מחבלי הארגון.

מצורפים דברי דובר צה"ל, תת-אלוף דניאל הגרי בנושא: https://bit.ly/48SLxfK

