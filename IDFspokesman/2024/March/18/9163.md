## Message 9163

דובר צה"ל:

לוחמי צה״ל, שב״כ, מג״ב ושב"ס עצרו הלילה 14 מבוקשים ברחבי יהודה ושומרון ובחטיבת הבקעה והעמקים; במבצע בדהיישה שבעציון תוחקרו חשודים רבים

לוחמי צה״ל, שב״כ, מג״ב ושב"ס עצרו הלילה 14  מבוקשים ברחבי יהודה ושומרון ובחטיבת הבקעה והעמקים.

במבצע לסיכול טרור בדהיישה שבעציון בשיתוף עם יחידת מצדה של שירות בתי הסוהר, נעצרו שני מבוקשים ותוחקרו חשודים רבים.

ביטא שביהודה איתרו הלוחמים אקדח ובחווארה שבשומרון אותר אקדח נוסף. בביתוניא ובאל בירה שבבנימין נעצרו שלושה מבוקשים החשודים בהסתה לטרור.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו. 

עד כה נעצרו מתחילת המלחמה כ-3,500 מבוקשים ברחבי אוגדת יהודה ושומרון ובחטיבת הבקעה והעמקים, מעל 1,500 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/3x5JQya 

מצורפות תמונות מפעילות הכוחות: https://IDFANC.activetrail.biz/ANC1803202248623732456

