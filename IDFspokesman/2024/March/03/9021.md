## Message 9021

דובר צה״ל:

תקיפה אווירית של כ-50 תשתיות טרור בפחות מ-10 דקות; כוחות אוגדה 98 פתחו הלילה בהתקפה נוספת במרחב חאן יונס

הלילה, הכוחות המתמרנים ומרכז האש של אוגדה 98 פתחו במתקפה אוגדתית נרחבת במערב חאן יונס להעמקת ההישג המבצעי, תוך השמדת תשתיות טרור וחיסול מחבלים בארגון הטרור חמאס אשר פועלים מתוך מתקנים אזרחיים בלב השטח הבנוי. 

המבצע האוגדתי החל במטס פתיחה עצים, במסגרתו מטוסי קרב של חיל האוויר תקפו כ-50 יעדי טרור ב-6 דקות בסיוע כוחות ארטילריה.
בין המטרות שהותקפו היו תשתיות תת קרקעיות, מבנים צבאיים, עמדות ירי נ״ט, מבנים ממולכדים ונקודות כינוס של מחבלים אשר היוו איום על הכוחות במרחב.

המטס הנרחב נועד לייצר תנאים מיטיבים לכוחות הקרקעיים ובסיומו צוותי הקרב החטיבתיים החלו בהסתערות מפתיעה על המרחב, במהלכה פשטו הלוחמים על יעדי טרור וחיסלו מחבלים, הכוחות ממשיכים לפעול במרחב בעוצמה.

במהלך היממה האחרונה, לוחמי צוות הקרב של חטיבת הנחל חיסלו עשרות מחבלים במרחב מרכז רצועת עזה ואיתרו אמצעי לחימה.
באחת מהפעילויות מכלול האש החטיבתי זיהה חוליית מחבלים מעמיסה אמצעי לחימה ונעה לעבר לוחמים במרחב. בתגובה, כלי טיס תקף וחיסל את החולייה.

מצורף תיעוד מהמטס בחאן יונס: https://bit.ly/4bR5RRk

מצורף תיעוד מתקיפות צה"ל ברצועה: https://bit.ly/3T0Mmgz

מצורפות תמונות מפעילות הכוחות ברצועת עזה: https://IDFANC.activetrail.biz/ANC03032024859387390

