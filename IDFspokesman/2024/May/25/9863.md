## Message 9863

דובר צה"ל:

כוחות צה"ל ממשיכים להילחם בצפון, מרכז ודרום רצועת עזה; הלוחמים פושטים על יעדי טרור ונלחמים ברחבי הרצועה  

כוחות אוגדה 98 ממשיכים לפעול במרחב ג'בליא שבצפון רצועת עזה. ביממה האחרונה, הכוחות השמידו תשתיות טרור, אתרי שיגור לצד מבנים צבאיים ואיתרו אמצעי לחימה רבים.

בנוסף, הכוחות חיסלו עשרות מחבלים בקרבות פנים אל פנים ובהכוונת תקיפות כלי טיס של חיל האוויר, ביניהם חוסלו מחבלים שהכווינו תקיפות כלפי הלוחמים בשטח. 

בסגירת מעגל של הכוחות, כלי טיס של חיל האוויר חיסל חוליית צלפים של החמאס שירתה מספר ימים לפני כן על לוחמי צה"ל. אין נפגעים לכוחותינו בהתקלות זו.

לוחמי צוות הקרב של חטיבה 679 תחת אוגדה 99 חיסלו ביממה האחרונה מספר מחבלים במרכז הרצועה בהיתקלויות ובירי טנקים.

במהלך פעילות אוגדה 162 במרחב רפיח, הלוחמים חיסלו חוליית מחבלים שפתחה באש לעבר הכוח בקרב פנים אל פנים. הלוחמים סרקו אחר אמצעי לחימה ותשתיות של ארגון הטרור חמאס באזור. 
כחלק מהסריקות, איתרו והשמידו פירים ותשתיות טרור לצד אמצעי לחימה רבים במרחב, בינהם ציוד לחימה, כלי נשק ומטענים ממולכדים.

מצורף תיעוד מפעילות כוחות צה"ל במרחב ג'בליא: https://bit.ly/4bDvkxm

מצורפות תמונות מפעילות כוחות צה"ל במרחב ג'בליא: https://idfanc.activetrail.biz/ANC2505202474594

