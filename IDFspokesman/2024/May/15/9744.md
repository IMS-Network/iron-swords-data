## Message 9744

דובר צה"ל:

אוגדה 98 החלה לפעול הלילה בלב מחנה ג׳באליא: הכוחות בשיתוף חיל האוויר סגרו מעגל אחר חוליית המחבלים שביצעה שיגורים לשדרות אמש;  במקביל, נמשכת פעילות אוגדה 162 במזרח רפיח

כחלק מהעמקת הפעילות במרחב ג'באליה, כוחות אוגדה 98 החלו לפעול הלילה בלב מחנה ג׳באליא.
לוחמי צוותי הקרב של חטיבות 7, הצנחנים ו460 ניהלו ביממה האחרונה קרבות עצימים מול עשרות חוליות חמושות וחיסלו מספר רב של מחבלים.
באחת מהתקיפות, כלי טיס של חיל האוויר חיסלו את חוליית המחבלים שביצעה ירי למרחב שדרות אתמול.

בדרום הרצועה, כוחות אוגדה 162 ממשיכים את פעילותם בימים האחרונים במרחב מזרח העיר רפיח כדי לטהר את האזור ממחבלים ותשתיות טרור נוספות.

בתוך כך, צוות הקרב של חטיבת גבעתי יצא בימים האחרונים להתקפה חטיבתית ממוקדת על מוצב במרחב אשר שימש את ארגון הטרור חמאס לאימונים. בהתקפה חוסלו מחבלים במהלך היתקלויות פנים מול פנים, וכן אותר מתחם המדמה כלים צה"לים ואמצעי לחימה רבים.

במהלך היממה האחרונה כלי טיס של חיל האוויר תקפו והשמידו כ-80 מטרות טרור.  
בין המטרות שהותקפו, מבנים צבאיים, אתרי ומחסני אמל"ח, משגרי טילים, עמדות תצפית ותשתיות צבאיות נוספות.

כמו כן, הבוקר כוחות צוות הקרב של חטיבת נח״ל סיימו לפעול במרחב זייתון ונערכים לפעולות התקפיות נוספות, צוות הקרב של חטיבה 2 ממשיכים בפעילות במרחב זיתון.

מצורף תיעוד מפעילות לוחמי צוות הקרב של חטיבת גבעתי במזרח רפיח: https://bit.ly/4bAizD9

מצורפות תמונות מפעילות כוחות צה"ל במזרח רפיח: https://IDFANC.activetrail.biz/ANC6885654

מצורפת תמונה של דגם דמוי טנק שאיתרו כוחות צוות הקרב של חטיבת גבעתי במוצב חמאס: https://shorturl.at/isJW7

