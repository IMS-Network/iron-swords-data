## Message 9694

דובר צה״ל: 

בעקבות ניסיונות חמאס לשקם יכולות ותשתיות טרור, והימצאות פעילי טרור במרחב, קרא צה״ל הבוקר לאוכלוסייה בג׳באליא והשכונות במרחב להתפנות באופן זמני אל המחסות במערב העיר עזה. המהלך בוצע כדי להרחיק את התושבים ממרחב הלחימה בהתאם לדין הבינלאומי. 

בהמשך לפעילות צה"ל במרחב מזרח רפיח ובהתאם לאישור הדרג המדיני, ולאור פעילות טרור וירי של חמאס מהמרחב צה״ל קרא לאוכלוסייה מאזורים נוספים בשכונות המזרחיות של רפיח להתפנות באופן זמני אל המרחב ההומניטרי המורחב במוואסי.
עד כה, כ-300 אלף עזתים נעו לעבר המרחב ההומניטרי המורחב במוואסי. 

פעולות הפינוי התבצעו באמצעות הטלת כרוזים, הודעות SMS, שיחות טלפון ושידורי מדיה בערבית.

צה״ל ממשיך לפעול נגד ארגון הטרור חמאס שעושה שימוש בתושבי עזה כמגן אנושי לפעילות ותשתיות הטרור שלו.

מצורפת גרפיקה אודות הפינוי הזמני של תושבי ג׳באליא והשכונות במרחב: https://IDFANC.activetrail.biz/ANC1105202428497895

מצורפת אינפוגרפיקה אודות הפינוי הזמני של תושבי ג׳באליא והשכונות במרחב: https://bit.ly/4dzAhbK

מצורפת תמונת הכרוז: https://IDFANC.activetrail.biz/ANC070520242047598747

מצורף תרגום הכרוז: 

אזהרה דחופה,
אל כל התושבים והחוסים הנמצאים במרחב ג'באליא ובשכונות אל-סלאם, אל-נור, תל אל-זעתר, פרויקט בית לאהיא, מחנה ג'באליא, עזבת מלין, אל-רוצ'ה, אל-נזהה ואל-ג׳רן, אל-נהצ'ה ואלזהור. 

הנכם נמצאים במרחב לחימה מסוכן!

צה"ל עומד לפעול בעוצמה רבה נגד ארגוני הטרור באזור בו הנכם נמצאים.
כל הנמצא במרחבים אלה מסכן את עצמו ואת בני משפחתו.
למען ביטחונכם - הנכם מתבקשים להתפנות באופן מיידי למחסות הנמצאים במערב העיר עזה.
חל איסור מוחלט להתקרב לגדר הביטחון.
התקרבות לגדר מסכנת את חייכם ושלומכם.
צבא ההגנה לישראל.

מצורפת גרפיקה אודות הפינוי הזמני מאזורים נוספים במזרח רפיח אל האזור ההומניטרי המורחב: https://IDFANC.activetrail.biz/ANC1105202407839742

