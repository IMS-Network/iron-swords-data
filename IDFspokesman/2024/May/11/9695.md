## Message 9695

דובר צה"ל:

הלחימה בשכונת זייתון: לוחמי צוות הקרב של חטיבת הנח"ל איתרו אמצעי לחימה במרפאה; נמשכת פעילות אוגדה 162 במזרח רפיח

בצפון הרצועה לוחמי צוות הקרב של חטיבת הנח"ל מעמיקים את הפעילות במרחב שכונת זייתון. הכוחות איתרו אמצעי לחימה רבים וחיסלו מחבלים חמושים מטווח קצר.
באחת מהסריקות שביצעו הלוחמים במרחב, אותרו אמצעי לחימה שהוסתרו במרפאה, בהם רובים מסוג קלאצ'ניקוב, וסטים וציוד צבאי נוסף.

במהלך היממה החולפת כלי טיס של חיל האוויר תקפו והשמידו עשרות מטרות טרור ברחבי הרצועה.
בין המטרות שהותקפו, מבנים צבאיים, עמדות שיגור, עמדות תצפית, מחבלים ותשתיות טרור נוספות.

כוחות צה״ל בפיקוד אוגדה 162 ובהכוונה מודיעינית של שב"כ ואמ"ן, ממשיכים בפעילות ממוקדת במזרח רפיח מול מחבלי חמאס ותשתיות הארגון. כחלק מהפעילות, לוחמי צוות הקרב של חטיבת גבעתי חיסלו במהלך היממה החולפת מספר מחבלים בקרבות פנים אל פנים שנוהלו במרחב ובנוסף השמידו תשתיות טרור שמוקמו באזור.
לוחמי צוות הקרב של חטיבה 401 איתרו מספר פירים תת קרקעיים וסגרו מעגל אחר מחבלים חמושים במרחב בשיתוף פעולה עם כוחות חיל האוויר.

מצורף תיעוד מפעילות הכוחות ברצועה: https://bit.ly/4dDEbk2

מצורפות תמונות מפעילות הכוחות ברצועה: https://IDFANC.activetrail.biz/ANC110520242478904782

מצורפת תמונה של אמצעי הלחימה שאותרו במרפאה בזייתון: https://IDFANC.activetrail.biz/ANC11052024724897489446

