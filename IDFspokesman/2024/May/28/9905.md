## Message 9905

דובר צה"ל:

אוגדה 98 בשיתוף חיל האוויר חיסלו חולייה שביצעה שיגורים לעבר כוחותינו בג'באליא; כוחות אוגדה 99 מרחיבים את פעילותם במרכז הרצועה במקביל; אוגדה 162 מסכלת טרור במרחב רפיח

כחלק מפעילות אוגדה 98 בצפון הרצועה, צוותי הקרב החטיבתיים של הצנחנים, 460 ו-7 חיסלו מחבלים ואיתרו אמצעי לחימה במרחב. הלוחמים השמידו ביממה החולפת עשרות תשתיות טרור במרחב ג׳באליא, בינהן, פירים תת קרקעיים, עמדות תצפית, מחסן אמל"ח ומבנה צבאי ממנו ניהל ארגון הטרור חמאס לחימה.
באחת מהפעילויות, הכווינו כוחות האוגדה מטוסי קרב של חיל האוויר שסגרו מעגל וחיסלו חוליית מחבלים שביצעה שיגורי מרגמה לעבר הלוחמים שפעלו במרחב.

צוותי הקרב החטיבתיים של אוגדה 162, אליהם הצטרף צק״ח ביסל״ח, ממשיכים בפעילות במרחב רפיח.
כוחות צוותי הקרב של חטיבות 401 והנח״ל פעלו במהלך הלילה על ציר פילדלפי מול יעדי ותשתיות טרור ופועלים בשטח באופן מדויק ובעקבות מידע מודיעיני המעיד על הימצאות יעדי טרור במקום.

הפעילות נעשית תוך מאמצי הימנעות מפגיעה בבלתי מעורבים.
הכוחות מנהלים קרבות עם מחבלים, מאתרים פירים תת קרקעיים במרחב, לצד אמצעי לחימה ותשתיות טרור נוספות.

כוחות אוגדה 99 בהובלת צוות הקרב של חטיבה 679 מרחיבים את פעילותם במרכז הרצועה. 
במהלך היממה האחרונה הכוחות זיהו מחבלים מחבלים שוהים במבנה הסמוך אליהם, זמן קצר לאחר מכן מטוס קרב תקף את המבנה וחיסל את המחבלים. במקביל, הכוחות ממשיכים בפשיטות ממוקדות על יעדי טרור במרחב. באחד הפשיטות שהושלמו איתרו הכוחות מחסן אמל"ח.

מצורף תיעוד מפעילות כוחות צה"ל ברצועה: https://bit.ly/3UYTJWP

מצורפות תמונות מפעילות כוחות צה"ל ברצועה: https://IDFANC.activetrail.biz/ANC280520244297428

