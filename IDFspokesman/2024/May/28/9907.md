## Message 9907

דובר צה"ל:

לוחמי צה"ל, שב"כ ומג"ב עצרו הלילה שמונה מבוקשים ברחבי יהודה ושומרון; בבורקא שבבנימין תוחקרו עשרות חשודים והוחרמו חומרי הסתה

הלוחמים עצרו הלילה שמונה מבוקשים ברחבי יהודה ושומרון. בבורקא שבבנימין תוחקרו עשרות חשודים והוחרמו חומרי הסתה. בג׳ילזון שבגזרת החטיבה נעצר מבוקש והוחרמו אמצעים להכנת מטענים ובכפר עקב שבגזרת החטיבה עצרו הכוחות מבוקש נוסף.

בסמוע שביהודה איתרו והחרימו הכוחות רובה מסוג "M16" יחד עם אמצעי לחימה נוספים ועצרו שני מבוקשים. 
בחרסה ובדהרייה שבגזרת החטיבה עצרו הכוחות שני מבוקשים וביטא שבגזרת החטיבה איתרו הכוחות אמצעי לחימה.

בקלקיליה שבחטיבת אפרים עצרו הכוחות מבוקש ובדהיישה שבעציון נעצר מבוקש נוסף ותוחקרו חשודים רבים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,000 מבוקשים ברחבי אוגדת יהודה ושומרון ובחטיבת הבקעה והעמקים, כ-1,700 מהם משויכים לארגון הטרור חמאס.

מצורף תיעוד מפעילות הכוחות: https://bit.ly/3KjQHYg

מצורפות תמונות אמצעי הלחימה שהוחרמו: https://IDFANC.activetrail.biz/ANC28052024238964

מצורפות תמונות מפעילות הכוחות: https://IDFANC.activetrail.biz/ANC2805202492384

