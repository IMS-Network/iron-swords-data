## Message 9861

דובר צה"ל:

צה"ל ושב"כ חיסלו את סגן מפקד הביטחון הלאומי של חמאס ברצועת עזה; נמשך המאמץ לסכל באופן ממוקד מחבלים בכירים נוספים ברצועה

בהובלת אוגדה 99, אמ״ן ושב״כ, מטוסי קרב של חיל האוויר תקפו אתמול (ה') במרכז הרצועה וחיסלו את המחבל צ׳יאא׳ אלדין אלשרפא, סגן מפקד הביטחון הלאומי ברצועת עזה.

במסגרת תפקידו היה אמון על ניהול המנגנון שמאבטח את גבולות הרצועה. במהלך המלחמה מנגנון זה מנע מאוכלוסיה להתפנות מאזורי לחימה.

בנוסף, במהלך השבוע הותקף וחוסל בעיר עזה המחבל יוסף אלשובכי, אשר שימש כפעיל במחלקת הציוד התעשייתי במטה היצור של ארגון הטרור חמאס. במסגרת תפקידו היה אחראי על התפקוד השוטף וקידום מטה ייצור אמצעי לחימה של חמאס.

