## Message 9854

דובר צה"ל:

תיעוד: הלוחמים פושטים על יעדי טרור ונלחמים ברחבי הרצועה; אוגדות 99, 98 ו162 ממשיכות לפעול בצפון, מרכז ודרום הרצועה

כוחות אוגדה 98 ממשיכים לפעול בלב ג׳באליא שבצפון רצועת עזה. 
כחלק מפשיטות ממוקדות על תשתיות טרור במרחב, לוחמי צוותי הקרב של חטיבות 7, 460 והצנחנים חיסלו עשרות מחבלים, השמידו עמדות שיגור לצד פירים תת קרקעיים. במקביל, הכוחות איתרו אמצעי לחימה רבים, בינהם מטענים, פצצות מרגמה, קלאצ'ניקובים, רובי צלפים ועוד.  

אוגדה 162 ממשיכה לפעול במרחב רפיח. לאורך היממה האחרונה לוחמי צוותי הקרב של חטיבות 401, גבעתי והנח"ל סרקו אחר אמצעי לחימה ותשתיות של ארגון הטרור חמאס באזור. כחלק מהסריקות, איתרו הכוחות והשמידו מחסני אמל"ח לצד פירים ותשתיות טרור נוספות במרחב.

כוחות אוגדה 99 ממשיכים בפעילות במרכז הרצועה. במהלך היממה האחרונה, כוחות האוגדה בשיתוף חיל האוויר חיסלו חוליית מחבלים אשר ביצעה שיגורים לעבר לוחמי צה"ל ברצועה. לוחמי צוות הקרב של חטיבה 679 זיהו מספר תצפיתני אויב בקרבת הכוחות ובשיתוף כלי טיס של חיל האוויר וירי טנקים וחיסלו אותם. 
בפעילות נוספת סגרו הכוחות מעגל על מחבל שזוהה מבצע ירי מרגמות לעבר הלוחמים במרחב.

אמש זוהו שני שיגורים שחצו ממרחב העיר עזה לאזור דרום הארץ ונפלו בשטח פתוח. במהלך הלילה כלי טיס של חיל האוויר תקף את עמדת השיגור ממנה בוצע הירי והשמיד אותה.

מצורף תיעוד מפעילות כוחות צה"ל ברצועה: https://bit.ly/3KlntIp

מצורפות תמונות מפעילות כוחות צה"ל ברצועה: https://IDFANC.activetrail.biz/ANC2405202438982493

