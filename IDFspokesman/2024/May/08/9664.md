## Message 9664

דובר צה"ל:

כוחות צה״ל בהובלת אוגדה 162 ממשיכים בפעילות ממוקדת לסיכול יעדי טרור של ארגון הטרור חמאס באזור מזרח רפיח: חוסלו מחבלים ואותרו פירים ותשתיות תת קרקעיות במוקדים השונים

כוחות צה״ל בהובלת אוגדה 162 ובהכוונה מודיעינית של שב"כ ואמ"ן ממשיכים בפעילות ממוקדת במזרח רפיח נגד מחבלי חמאס ותשתיות טרור של הארגון.

לוחמי צוותי הקרב של חטיבת גבעתי וחטיבה 401 חיסלו ביממה האחרונה מחבלים במספר היתקלויות ואיתרו תשתיות טרור לצד פירים תת קרקעיים במוקדים שונים במרחב. הכוחות החלו בתהליכי השמדת התשתיות והפירים.

באחת הפעילויות, זיהו לוחמי גבעתי מחבל נושא מטול מסוג RPG במרחב הכוחות וחיסלו אותו.

במקביל, כוחות חטיבה 401 ממשיכים בפשיטות על הצד העזתי של מעבר רפיח בעקבות אינדיקציות ומידע מודעיני לפיו מחבלים מנצלים את מרחב המעבר לפעולות ולצרכי טרור.

לאורך היממה האחרונה כלי טיס של חיל האוויר תקפו והשמידו מעל 100 מטרות טרור ברחבי הרצועה.
בין המטרות שהותקפו, מבנים צבאיים, עמדות תצפית, עמדות שיגור ותשתיות צבאיות נוספות.

מצורף תיעוד מפעילות כוחות צוות הקרב של חטיבה 401 במזרח רפיח: https://bit.ly/3Qw1cLt

מצורפות תמונות מפעילות כוחות צה"ל ברצועה: https://IDFANC.activetrail.biz/ANC080520242498902487

