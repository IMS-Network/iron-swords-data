## Message 9670

הודעה משותפת לדובר צה"ל ודוברות שב"כ:

צה״ל ושב״כ חיסלו את מפקד הכוח הימי של חמאס בעיר עזה 

בפעילות משותפת של צה״ל ושב״כ, כלי טיס של חיל האוויר בהכוונה מודיעינית של שב״כ וזרוע הים, חיסל ביממה האחרונה את המחבל אחמד עלי, מפקד הכוח הימי של חמאס בעיר עזה.

אחמד עלי קידם במהלך המלחמה פעילויות התקפיות לעבר שטח ישראל ותקיפות נוספות נגד כוחות צה״ל הפועלים בשטח הרצועה. בתוך כך, בשבועות האחרונים פעל לקידום פיגועים נגד כוחות צה״ל הפועלים במסדרון במרכז רצועת עזה.

במסגרת תפקידו, עלי בשנים האחרונות היה מעורב בניהול פרויקטים של הכוח הימי של ארגון הטרור חמאס ברצועה. 

מצורף תיעוד מהחיסול: https://bit.ly/3y7mSHM

