## Message 9871

דובר צה"ל:

לוחמי צה"ל, שב"כ ומג"ב עצרו הלילה שבעה מבוקשים ברחבי יהודה ושומרון. 
בג'נין שבחטיבת מנשה הכוחות פעלו לחשיפת מטענים שהוטמנו במרחב. במהלך הפעילות, מחבלים ביצעו ירי לעבר הלוחמים, שהגיבו בירי.
במרחב מאדמא ובתל שבשומרון עצרו הכוחות שלושה מבוקשים שהסיתו לטרור ובחוסאן שבעציון הלוחמים עצרו שני מבוקשים נוספים. 

באלעמרי שבחטיבת בנימין עצרו הכוחות מבוקש החשוד בפעילות טרור ובביתוניא שבגזרת החטיבה נעצר מבוקש שמתעסק בהשלכת מטענים.

המבוקשים שנעצרו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,000 מבוקשים ברחבי אוגדת יהודה ושומרון ובחטיבת הבקעה והעמקים, כ-1,700 מהם משויכים לארגון הטרור חמאס.

