## Message 9873

דובר צה"ל:

פעילות כוחות צה"ל ברחבי הרצועה נמשכת; אותרו עשרות רכיבי רקטות במחסן אמצעי לחימה שמוקם בתוך מתחם בית ספר בג'באליא

כוחות אוגדה 98 ממשיכים בלחימה בלב ג'באליא.
לוחמי צוות הקרב של חטיבה 460 פשטו בהכוונה מודיעינית על מחסן אמל"ח שמוקם בתוך בית ספר בג’אבליא ואיתרו בו עשרות רכיבי רקטות ואמצעי לחימה, מדובר בהוכחה נוספת לשימוש הציני של ארגון הטרור חמאס בתשתיות אזרחיות למטרות טרור, תוך שימוש האוכלוסייה האזרחית כמגן אנושי.

במהלך פעילות אוגדה 162 במרחב רפיח, לוחמי צוותי הקרב של חטיבות גבעתי, נח"ל וחטיבה 401 חיסלו מחבלים שניסו לפגוע בכוחותינו ואיתרו בסריקות במרחב מספר פירים לצד אמצעי לחימה רבים, ביניהם, קלאצ׳ניקוב, RPG, רימונים ומטענים.

לוחמי צוות הקרב של 679 באוגדה 99 ממשיכים בפעולה במרכז הרצועה, במסגרתה חיסלו מספר מחבלים.

במהלך היממה האחרונה, כלי טיס ומטוסי קרב של חיל האוויר תקפו והשמידו למעלה מ-50 מטרות טרור ברחבי רצועת עזה.  
בין המטרות שהותקפו, מבנים צבאיים, אתרי ומחסני אמל"ח, משגרי רקטות, עמדות תצפית, חוליות מחבלים ותשתיות צבאיות נוספות. במהלך הלילה נתקפו שני משגרי רקטות במרחב רפיח שכוונו לירי לעבר מרחב כרם שלום.

מצורפות תמונות אמצעי הלחימה שאותרו על ידי לוחמי צק"ח 460 בתוך מתחם בית הספר בג'באליא: https://IDFANC.activetrail.biz/ANC26052024293462445

מצורפות תמונות מפעילות כוחות צה"ל ברצועה: https://IDFANC.activetrail.biz/ANC26052024123652

