## Message 9885

דובר צה"ל:

צה"ל ושב"כ חיסלו את ראש מטה הגדה ובכיר נוסף בארגון הטרור חמאס

כלי טיס של חיל האוויר בהכוונה מודיעינית של אמ"ן ושב"כ תקפו מוקדם יותר הערב וחיסלו את המחבל יאסין רביע, ראש מטה הגדה של ארגון הטרור חמאס והמחבל חאלד נגאר, בכיר במטה הגדה של ארגון הטרור חמאס. 

התקיפה בוצעה במרחב תל אלסלטאן שבצפון-מערב רפיח ועל בסיס מודיעין מדויק. 

מטה הגדה בארגון הטרור חמאס אחראי על הכוונה, מימון ותמיכה בהוצאת פיגועים בשטחי יהודה ושומרון ובפנים הארץ.

המחבל יאסין רביע ניהל את כלל המערכים הצבאיים של מטה הגדה של ארגון הטרור חמאס, עסק בהעברת כספים למטרות טרור והכווין פיגועים של פעילי חמאס ביהודה ושומרון. 
יאסין ביצע בעברו מספר פיגועים רצחניים, בהם פיגועים בשנים 2001 ו2002 בהם נהרגו חיילי צה"ל.

המחבל חאלד נגאר, בכיר במטה הגדה של ארגון הטרור חמאס הכווין פיגועי ירי ומתווי טרור נוספים ביהודה ושומרון, ועסק בהעברות כספים שיועדו לטרור עבור ארגון הטרור חמאס ברצועת עזה.
בעברו, ביצע המחבל חאלד מספר פיגועים רצחניים ובהם פיגועים בשנים 2001-2003 בהם נרצחו אזרחים ישראליים, נהרגו ונפצעו חיילים נוספים.

מוכרים דיווחים כי כתוצאה מהתקיפה ומשריפה שהתלקחה במרחב נפגעו מספר בלתי מעורבים, האירוע בבדיקה.

