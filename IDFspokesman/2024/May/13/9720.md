## Message 9720

דובר צה"ל:

כוחות צה"ל פועלים בשלוש גזרות במקביל ברצועת עזה: חיל האוויר תקף יותר מ-120 מטרות טרור ביממה האחרונה 

כוחות אוגדה 162 ובהם צוותי הקרב החטיבתיים גבעתי ו401, הנלחמים במזרח רפיח ובצידו העזתי של מעבר רפיח, המשיכו לפעול במהלך הלילה לעבר יעדי טרור נוספים.
צוות הקרב של חטיבת גבעתי יצא להתקפה חטיבתית ממוקדת על על יעדי חמאס במרחב מזרח רפיח. במהלך ההתקפה הכוחות חיסלו מספר מחבלים בהיתקלויות פנים מול פנים, איתרו אמצעי לחימה ומשגרי רקטות, אמצעי הלחימה הוחרמו והמשגרים הושמדו.

לוחמי צוות הקרב של חטיבה 401 פושטים באופן ממוקד על תשתיות הטרור במרחב, ובמהלך פעילותם השמידו תשתיות טרור והחרימו אמצעי לחימה שנמצאו בבית ספר במרחב. 

כוחות אוגדה 98 נלחמים במרחב ג'באליא, בהם צוותי הקרב של חטיבות 7 ו460 חיסלו מספר מחבלים בתום קרבות מטווח קרוב.
בשיתוף כוחות חיל האוויר, הושמדו תשתיות תת קרקעיות ומרחבי לחימה רבים במרחב.
באחת התקיפות הושמד מבנה צבאי בו התכנסה חולייה של מחבלי חמאס.

בשכונת זייתון בה פועלת אוגדה 99, איתרו הלוחמים אמצעי לחימה ותשתיות טרור שונות במרחב. בפשיטה שערכה היחידה הרב-מימדית נמצא מחסן אמל״ח בבית פעיל חמאס ובאחת התקיפות, הכוחות בשיתוף חיל האוויר חיסלו צלף שארב ללוחמים במרחב.

מצורף תיעוד מתקיפות צה״ל ברצועה: https://bit.ly/4dzN7qv

מצורף תיעוד מפעילות כוחות אוגדה 162 במרחב רפיח: https://bit.ly/3WFAfZY

מצורף תיעוד מפעילות כוחות אוגדה 98 במרחב ג'באליא: https://bit.ly/4bzMyuT

מצורף תיעוד מפעילות כוחות אוגדה 99 במרחב זייתון: https://bit.ly/3UH60zf

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC13052458

מצורפות תמונות ממשגרי רקטות ואמצעי לחימה שאותרו ע״י צוות הקרב של חטיבת גבעתי במרחב רפיח: https://IDFANC.activetrail.biz/ANC12345

