## Message 9762

דובר צה"ל:

כ-10 מטרות הותקפו ברציפות: צה"ל תקף באופן נרחב יעדי טרור של חיזבאללה בלבנון, בינהם מבנים בהם שהו מחבלים

מוקדם יותר היום כלי טיס של חיל האוויר תקפו חוליית מחבלים במרחב קנא שבשטח לבנון שהיו בדרכם לממש מתווה טרור מיידי לעבר שטח הארץ.

במקביל, מטוסי קרב של חיל האוויר תקפו והשמידו לאורך היום באופן נרחב שורת מטרות של ארגון הטרור חיזבאלה בשטח לבנון.

בין המטרות שהותקפו, מבנה צבאי ועמדת תצפית במרחב עייתא א-שעב, עמדת תצפית ותשתית טרור במרחב מיס אל-ג'בל, מבנה צבאי במרחב כפר כילא, ושני מבנים צבאיים במרחבים א-נקורה וחולא, בהם שהו מחבלים.

במהלך השעות האחרונות כוחות צה"ל תקפו להסרת איום במספר מרחבים בשטח לבנון.

מצורף תיעוד מהתקיפות: https://bit.ly/4dWpV67

