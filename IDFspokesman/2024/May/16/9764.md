## Message 9764

דובר צה"ל:

כוחות צה״ל, משטרת ישראל, שב״כ והמטה ללוחמה בטרור פעלו ברחבי פיקוד המרכז במבצע נרחב להחרמת כספי טרור וציוד טכנולוגי

כחלק מהרחבת פעילות צה"ל ושב״כ למניעת כספי טרור בפיקוד המרכז, כוחות הביטחון תחקרו הלילה מבוקשים רבים ופעלו להחרמת כספי הטרור שהיו בבעלותם. זאת במסגרת חקירה והכוונה מודיעינית של פיקוד המרכז, שב"כ ומשטרת ישראל.
בנוסף, איתרו הכוחות והחרימו מסמכים לצד ציוד טכנולוגי רב.

כחלק מפעילות המבצע, מסתערבי מג"ב איו"ש חיסלו שלושה מחבלים שהטמינו מטענים במרחב טול כרם שבחטיבת מנשה.
בנוסף, הכוחות ירו לעבר מספר מחבלים נוספים שזוהו בטול כרם ובקלקיליה שבחטיבת אפרים, זוהו פגיעות. שני מבוקשים נעצרו במבצע.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

מצורף תיעוד מהמבצע:  https://bit.ly/4dHJFKi

מצורף סינק של מפקד 9213 בנושא: https://bit.ly/4dKrDaA

מצורפות תמונות מפעילות הכוחות: https://IDFANC.activetrail.biz/ANC1605202498427496

