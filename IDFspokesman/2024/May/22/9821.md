## Message 9821

דובר צה"ל:

בפעילות משותפת של צה״ל ושב״כ, חוסל פעיל נ״ט מרכזי בארגון הטרור חמאס אשר לקח חלק במתקפת הטרור בעוטף עזה ב-7.10; חוסלו חמישה מחבלים שהסתתרו בבית ספר בצפון הרצועה

בהובלת אוגדת עזה, אמ״ן ושב״כ, כלי טיס של חיל האוויר תקף וחיסל בחאן יונס את המחבל אחמד יאסר אלקרא, פעיל נ״ט מרכזי בארגון הטרור חמאס אשר הוביל תקיפות ומתווי טרור נגד כוחות צה"ל במהלך המלחמה והיה במעקב על ידי החטיבה הדרומית. 
אלקרא לקח חלק במתקפת הטרור בעוטף עזה ב-7.10 ובמהלך הלחימה ביצע ניסיונות ירי רבים לעבר כוחותינו במרחב הרצועה.

במהלך ההיערכות לתקיפה, זוהה על ידי יחידה 414 ילד בסמוך למחבל ולכן חדלו את התקיפה מיד לאחר הזיהוי.
לאחר התרחקות הילד מטווח המבנה, בוצעה התקיפה בה חוסלו שני מחבלים נוספים: צהיב ראא׳ד אבו ריבה, מחבל נח׳בה בארגון הטרור חמאס ואנס מחמד אבו רגילה, מחבל בארגון הטרור גא״פ.

בנוסף, מטוסי קרב של חיל האוויר, בהכוונת פיקוד הדרום ואגף המודיעין, חיסלו חמישה מחבלי חמאס שפעלו מתוך מתחם בית הספר ׳פהמי אלג׳רג׳אוי' במרחב דרג׳ תפאח בצפון רצועת עזה.
בין המחבלים שחוסלו בתקיפה, המחבל פאדי סלים, ראש מערך ההסברה בחטיבת עזה של הארגון.
לצידו חוסלו שלושה מחבלים במערך המודיעין של הארגון ומחבל נח'בה נוסף.

מדובר בדוגמא נוספת לשימוש הציני והברור שארגון הטרור חמאס עושה במרחבים ומתקנים אזרחיים תוך שימוש באוכלוסיית הרצועה כמגן אנושי.

מצורף תיעוד מתקיפת המבנה בו היה המחבל אחמד יאסר אלקרא ומעצירת התקיפה בעקבות זיהוי ילד במרחב קודם לכן:  https://bit.ly/3wJlryK

