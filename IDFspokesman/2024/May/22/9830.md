## Message 9830

דובר צה"ל:

כוחות צוות הקרב של חטיבת הנח״ל הצטרפו לאוגדה 162 במבצע ברפיח; כוחות אוגדה 98 הפועלים במרחב ג׳באליא חיסלו מחבלים רבים בקרבות פנים אל פנים 

צוותי הקרב החטיבתיים של אוגדה 162, אליהם הצטרף צק״ח הנח״ל, המשיכו הלילה בפעילות ההתקפית ברפיח. הכוחות פועלים כעת באופן מדויק בעקבות מידע על יעדי טרור במרחב שכונת ׳ברזיל׳ ובמרחב ׳שבורה׳ תוך המנעות ככל הניתן מפגיעה באוכלוסייה אזרחית, לאחר שהאזרחים התפנו מהמרחב. 
הפעילות החלה במטס תקיפה מקדים של מטוסי קרב של חיל האוויר נגד יעדי טרור של חמאס ברפיח.

ביממה האחרונה, כוחות אוגדה 98 הפועלים במרחב ג׳באליא בצפון הרצועה חיסלו מחבלים רבים בקרבות פנים אל פנים ובהכוונת תקיפות של כלי טיס ומטוסי קרב של חיל האוויר.
באחת התקיפות, לוחמי חטיבת הצנחנים הכווינו כלי טיס שחיסל שמונה מחבלים מארגון הטרור חמאס ששהו במחסן אמצעי לחימה. 
המחבלים שחוסלו פעלו בתחומי הרקטות, הפעלת רחפנים וביצוע תצפיות על כוחותינו.

לוחמי צק״ח 679 חיסלו ביממה האחרונה מספר מחבלים במרכז הרצועה בהיתקלויות ובירי טנקים. 

במהלך היממה האחרונה, כלי טיס ומטוסי קרב של חיל האוויר תקפו כ-130 מטרות טרור ברחבי רצועת עזה, בהן חוליות מחבלים, מבנים צבאיים, עמדות תצפית ותשתיות טרור נוספות.

מצורף תיעוד מפעילות הכוחות ברצועת עזה: https://bit.ly/4bIEhEU

מצורפות תמונות מפעילות הכוחות ברצועת עזה: https://IDFANC.activetrail.biz/ANC2205202476347826

מצורפות תמונות מכניסת כוחות צק״ח נח״ל למרחב רפיח: https://IDFANC.activetrail.biz/ANC220520247647630

