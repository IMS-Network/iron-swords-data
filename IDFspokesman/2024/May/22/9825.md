## Message 9825

דובר צה"ל:

כוחות הביטחון ממשיכים במבצע בג'נין; חוסלו מחבלים שהשליכו מטענים על הכוחות; תיעוד: חמוש נכנס לבית החולים הממשלתי בג׳נין ומשתמש בו כמחסה

לוחמי צה"ל, שב"כ, לוחמי ומסתערבי מג"ב ממשיכים במבצע בג'נין לסיכול תשתיות הטרור שממוקמות במרחב.
במסגרת הפעילות, הכוחות ניהלו חילופי אש עם חמושים וחיסלו מספר מחבלים ובהם שני מחבלים שהשליכו מטענים לעבר הכוחות.
בנוסף, הלוחמים החרימו ציוד צבאי וחשפו מטענים שהוטמנו מתחת לצירים ויועדו לפגוע בכוחות. 

אתמול (ג'), זוהה חמוש בג'נין שנכנס למרחב בית החולים הממשלתי והתבצר בו.
זוהי דוגמה נוספת לשימוש הציני של חמושים במרחב ג'נין בתשתיות הומניטריות ובהם בתי חולים כמחסות וכמקומות מסתור.

מצורף תיעוד מזיהוי החמוש מגיע לבית חולים בג'נין: https://bit.ly/4dPvToX

מצורפות תיעוד מפעילות הכוחות במרחב ג'נין: https://bit.ly/3WQw4dC

מצורפות תמונות מפעילות הכוחות במרחב ג'נין: https://IDFANC.activetrail.biz/ANC2205202496457946539

