## Message 9942

דובר צה"ל: 

כוחות צה"ל ממשיכים בלחימה ברצועת עזה; כוחות אוגדה 162 ממשיכים לפעול באופן ממוקד במרחב רפיח; לוחמי עוצבת הקומנדו הצטרפו ללחימה במרכז רפיח; הושמדו מאות מטרים של מנהרות טרור במזרח ג'באליא

כוחות אוגדה 162 ממשיכים לפעול בצורה ממוקדת ומבוססת מודיעין במרחב רפיח.
לוחמי עוצבת הקומנדו, הפועלים במרכז רפיח יחד עם צק"ח גבעתי, איתרו במרחב משגרי רקטות, פירי מנהרות ואמל"ח של ארגון הטרור חמאס והשמידו מחסן אמצעי לחימה ששימש את חמאס במרחב.
לוחמי צוותי הקרב של חטיבות גבעתי, ביסל"ח, 401 והנח"ל איתרו במרחבי הפעילות ציוד צבאי, רקטות ארוכות טווח ואמצעי לחימה רבים, בהם נשקים, RPG, מטענים, ווסטים ותחמושת.

בהובלת חיל האוויר וחטיבת האש 215, כלי טיס חיסלו מחבל נח׳בה מארגון הטרור חמאס שפעל במרחב רפיח.

כוחות אוגדה 98 ולוחמי יחידת יהל״ם השמידו ביממה האחרונה מאות מטרים של תוואי מנהרות טרור במזרח ג’אבליא.
לוחמי צוות הקרב של חטיבה 460 הפועלים תחת האוגדה חיסלו מספר מחבלים בהיתקלויות ובירי טנקים. בנוסף, כלי טיס של חיל האוויר תקפו בהכוונת הכוחות וחיסלו מחבלים מארגון הטרור חמאס שפעלו במרחב.

לוחמי צוות הקרב של חטיבה 679 תחת אוגדה 99 ממשיכים לפעול במרכז רצועת עזה. הלוחמים הכווינו כלי טיס של חיל האוויר שחיסלו מספר מחבלים שפעלו בסמוך לכוחותינו.

במהלך היממה האחרונה, מטוסי קרב וכלי טיס של חיל האוויר תקפו מספר רב של מטרות טרור ברצועת עזה. 
בין המטרות שהותקפו, מחסני אמל"ח וחוליות מחבלים חמושות לצד תשתיות טרור ומבנים צבאיים.

מצורף תיעוד מתקיפות צה"ל ברצועת עזה:  https://bit.ly/3R9v6Wt

מצורפות תמונות מפעילות הכוחות: https://IDFANC.activetrail.biz/ANC31052024768435667

