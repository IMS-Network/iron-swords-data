## Message 9920

דובר צה"ל:

כוחות צה"ל ממשיכים בסריקות אחר החשודים שביצעו ירי מטולכרם מוקדם יותר היום; כוחות הביטחון פעלו הלילה למעצר מבוקשים ברחבי יהודה ושומרון, תוחקרו חשודים רבים והוחרמו כספי טרור ואמצעי לחימה

כוחות צה"ל ממשיכים בסריקות אחר החשודים שביצעו ירי מטולכרם מוקדם יותר היום לעבר יישובים ישראלים סמוכים.

במקביל, לוחמי צה"ל שב"כ ומג"ב פעלו הלילה למעצר שמונה מבוקשים ברחבי יהודה ושומרון. 

בפעילות דו-חטיבתית בכפרים סעיר ושיוח שבחטיבות עציון ויהודה, בה לקחו חלק כוחות רבים, תוחקרו עשרות חשודים והוחרמו כספי טרור ואמצעי לחימה.

בחברון שבחטיבת יהודה, הלוחמים עצרו שני חשודים שהסיתו לפעילות טרור, בדיר צאמת נעצר מבוקש והוחרם נשק מסוג 'M16' ובכפרים יטא ותרקומיא נעצרו שני מבוקשים החשודים בפעילות טרור. בבית עור אתחתא שבחטיבת בנימין נעצרו שני מבוקשים נוספים.

במהלך פעילות כוחות הלילה בטובאס שבחטיבת הבקעה והעמקים, שלושה לוחמי צה"ל נפצעו באורח קל מפיצוץ מטען. לוחם אחד טופל בנקודה, שני לוחמים נוספים פונו לקבלת טיפול רפואי בבית חולים, משפחותיהם עודכנו.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

עד כה נעצרו מתחילת המלחמה כ-4,000 מבוקשים ברחבי אוגדת יהודה ושומרון ובחטיבת הבקעה והעמקים, כ-1,700 מהם משויכים לארגון הטרור חמאס.

מצורף תיעוד מפעילות הכוחות ברחבי יהודה ושומרון:  https://bit.ly/3Vg05Cx

מצורפות תמונות מפעילות הכוחות ברחבי יהודה ושומרון: https://IDFANC.activetrail.biz/ANC290520248645984536

