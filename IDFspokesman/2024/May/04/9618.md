## Message 9618

דובר צה״ל: 

הרמטכ״ל ברצועת עזה: צה״ל פועל בהרבה מאוד זירות, יש לנו עוד הרבה משימות קדימה 

לאנשי המילואים: יש לנו חובה לאנשים שב-7 באוקטובר עזבו את הבית ובאו לפה - לטפל, לתגמל, להוקיר

הרמטכ״ל, רב-אלוף הרצי הלוי, ביקר בערב יום שישי במרכז רצועת עזה, וקיים הערכת מצב וסיור עם מפקד פיקוד הדרום, אלוף ירון פינקלמן, מפקד אוגדה 99, תת-אלוף ברק חירם וכוחות המילואים הפועלים במרחב מסדרון מרכז הרצועה. 

מצורף סרטון מדברי הרמטכ״ל: https://bit.ly/4bkyqph

מצורף סרטון בנושא: https://bit.ly/3ycQGCA

מצורפות תמונות בנושא: https://IDFANC.activetrail.biz/ANC8673

מצורפים דבריו המלאים של הרמטכ״ל: ״אנחנו הולכים לשבועיים של ימים משמעותיים פה. יום הזיכרון לשואה ולגבורה, יום הזיכרון ויום העצמאות שבוע אחרי זה. אנחנו בשנה אחרי הרבה מאוד נפגעים בצה״ל, הרבה מאוד אזרחים הרוגים באירועים האלה, עם אחריות מאוד גדולה שלנו כצבא, ועם הרבה מאוד זיכרון ומחשבה על הלמידה קדימה, על איך אנחנו מתחזקים מכאן קדימה וגם עם הבנה, שהמחיר ששילמנו עם הלמידה ביחד הוא מחיר שאנחנו חייבים להיות מוכנים לשלם כדי להתקיים כאן קדימה, כדי שמי שפה מסביב יבין את הנחישות המאוד רבה שיש לנו להיות פה. צה״ל פועל בהרבה מאוד זירות - צפון, דרום, איו״ש, זה עם כוחות קרקעיים, אנחנו פועלים רחוק יותר ועוד הרבה מאוד אופנים. פועל בהרבה מאוד זירות, יש לנו עוד הרבה מאוד משימות קדימה. צריך אורך רוח, אנחנו נחליף, אנחנו ננוח, נחזיר אנשים מרועננים. אבל אנחנו נשמור, רוח חזקה שאני מקבל אותה מכם בצורה מאוד מאוד ברורה. נשמור הרבה מאוד נחישות לאומית, צה״לית ועם הדברים האלה אני חושב שאנחנו נגיע בסופו של דבר לתוצאות הנכונות. 
אנחנו, אני אומר מדינת ישראל, עם הרבה מאוד עבודה של צה״ל, של אכ״א, שמים סכומי כסף עצומים לטפל באנשי המילואים. הרבה מאוד מזה הוזרם השבוע, וזה נועד לטפל באנשים, וזה נועד לטפל קדימה וזה נועד לטפל באנשים גם שאיבדו את מקום העבודה. ואני אומר לכם, גם תקבצו בעיות שיש ואנחנו נתעסק בזה. גם במעסיקים ובחקיקה זה מאוד מאוד חשוב. יש לנו חובה לאנשים שב-7 באוקטובר עזבו את הבית, באו לפה, יש לנו חובה לטפל בהם, להחזיר להם, לתגמל, להוקיר והערכה באמת אין קץ״.

