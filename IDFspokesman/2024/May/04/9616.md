## Message 9616

הודעה משותפת לדובר צה״ל, דוברות המשטרה ודוברות שב״כ:

לוחמי הימ״מ, צה״ל ושב"כ חיסלו חמישה מחבלים שהתבצרו במבנה בטול כרם שבחטיבת מנשה בקרב של 12 שעות

לוחמי הימ״מ, צה״ל ושב"כ בהכוונה מודיעינית מדויקת של שב״כ ואמ״ן פעלו מעל ל-12 שעות בטול כרם שבחטיבת מנשה, בפעילות ממוקדת לסיכול חוליית מחבלים.

לוחמי הימ"מ, צה"ל ושב"כ סגרו על מבנה בו התבצרה חוליית המחבלים שפתחה לעברם בירי. הלוחמים הגיבו בירי, בטילי כתף ובאמצעים נוספים, בהמשך כלי טיס מאויש מרחוק של צה״ל תקף פעמיים את המבנה, בליוו כוחות הנדסה שפעלו להריסת המבנה, ובתום חילופי האש חוסלו חמשת המחבלים. 
כמו כן, הוחרמו ציוד צבאי וחלקי נשק.

במהלך הפעילות נפצע לוחם ימ״מ ופונה להמשך קבלת טיפול רפואי בבית חולים, משפחתו עודכנה.

