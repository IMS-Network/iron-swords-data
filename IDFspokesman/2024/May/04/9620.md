## Message 9620

הודעה משותפת לדובר צה"ל, דוברות שב"כ ודוברות המשטרה:

פרטים נוספים אודות הפעילות המשותפת של שב״כ, צה״ל ומשטרת ישראל:

באשר לפעילות בה סוכלה במהלך השעות האחרונות חוליית חמאס צבאית מטול כרם: החוליה אחראית לרצח אזרח ישראלי, פציעת נוספים, תכנון פיגועי תופת ופיגועים נוספים לעבר ישובים ישראליים.

במסגרת הפעילות הכוחות סגרו על איתור המפגעים בכפר דיר אל גוצון שבטול כרם. במהלך חילופי האש ארבעה מחבלים נהרגו ונעצר נוסף לחקירת שב"כ. בפעילות נפצע לוחם ימ"מ אשר פונה לקבלת טיפול רפואי. 

בעקבות מידע מודיעיני מדוייק שהתקבל בשב"כ ביממה האחרונה, החל מצוד בשיתוף עם צה"ל וימ"מ אחר חוליית חמאס שפעיליה ביצעו מספר פיגועי ירי, מטען ורכב תופת.

ביניהם פיגוע בתאריך 02/11/23 באזור צומת בית ליד שבשומרון בו נהרג חייל המילואים רס״ל אלחנן אריאל קליין ז"ל ונפצע שוטר נוסף ופיגוע ירי ורכב תופת בתאריך 07/04/24 בכביש 55 שבשומרון, ליד צומת נבי אליאס שגרם לפציעת שני ישראלים, בהם חיילת.

ארבעת המחבלים מגזרת טול כרם:
1.עדנאן תיסיר כאמל סמארה - פעיל חמאס צבאי מטול כרם, כלוא לשעבר מספר פעמים בגין מעורבות בפעילות חמאס.
2.עלאא אדיב עבד אלגבאר שריתח - פעיל חמאס בולט, היה כלוא 14 שנים בין 2002-2016 בגין מעורבות בפעילות צבאית. 
3.תאמר עבד אללטיף ראגח ראגח - פעיל חמאס מהכפר שויכה.
4.אסאל בשיר תופיק בדראן - פעיל גא"פ מהכפר דיר אל גוצון, היה כלוא בעבר בגין מעורבות בפעילות צבאית. שני אחיו מחבלים מתקופת האינתיפאדה השנייה.

בחודשים האחרונים נעצרו לחקירת שב"כ מספר פעילים וסייענים נוספים שהיו מעורבים בפעילות החוליה אשר הודו במעורבות בפיגועים, במימון חמאס.

