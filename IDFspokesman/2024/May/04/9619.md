## Message 9619

דובר צה"ל:

בתקיפה משותפת לצה״ל ולשב״כ, חוסל אחד ממפקדי חטיבת רפיח בארגון הטרור גא״פ; ממובילי מתקפת הטרור של הארגון לשטח מדינת ישראל באירועי ה-7 באוקטובר

בהובלת אוגדת עזה, אמ״ן ושב״כ מטוסי קרב של חיל האוויר חיסלו מוקדם יותר היום (ש') בדרום רצועת עזה את המחבל אימן זערב, בכיר בגא״פ ברצועה אשר פיקד והכווין מספר מתווים התקפיים, ופיקד בשנים האחרונות על מספר ניסיונות פשיטה שונים לשטח הארץ.

זערב פיקד על מתקפת הטרור של מחבלי הנח'בה בגא״פ ביישוב ובמוצב סופה ב-7 באוקטובר, והוביל בימים האחרונים ממקום מסתורו את היערכות הגא״פ לקראת לחימה בדרום הרצועה.

יחד עם זערב חוסלו שני מחבלים נוספים מארגון הטרור גא"פ ששהו עמו בדירת המסתור.

מצורפת תעודת זהות של אימן זערב: https://IDFANC.activetrail.biz/ANC0405202448759385

מצורף תיעוד מחיסולו: https://bit.ly/3y5M55i

