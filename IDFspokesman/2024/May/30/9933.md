## Message 9933

דובר צה"ל:

כוחות צה"ל ממשיכים בלחימה בלב מחנה ג'באליא, מרכז הרצועה ובמרחב רפיח; חוסלו מספר חוליות מחבלים שירו לעבר כוחותינו

כוחות אוגדה 98 ממשיכים לפעול בלב מחנה ג׳באליא.
צוות הקרב של חטיבה 7 איתרו אמצעי לחימה ובניהם נשקים מסוג קלאצ׳ניקוב ומחסניות וחיסלו בירי טנקים מחבלים שהתקרבו לעברם. 

אוגדה 99 בהובלת צוות הקרב החטיבתי 679 ממשיכים לפעול במרכז הרצועה, במהלך היממה האחרונה הכוחות איתרו מחסן אמצעי לחימה במרחב.

כוחות אוגדה 162 ממשיכים לפעול במרחב רפיח, באחת ההיתקלויות, צוות הקרב של חטיבת גבעתי זיהו שלושה מחבלים אשר ביצעו ירי לעבר הכוחות, מטוס קרב של חיל האוויר תקף וחיסל את המחבלים.
צוותי הקרב של חטיבת הנח"ל וחטיבה 12 איתרו ביממה האחרונה תשתיות טרור ואמצעי לחימה רבים, בהם עמדות נ"ט, פירי מנהרות, מחסן אמל"ח, מטענים ועוד.

ביממה האחרונה בוצעו שיגורים לעבר כוחותינו במרחב ג'באליא, הכוחות זיהו שני מחבלים יוצאים מהמבנה ממנו בוצע הירי. בהובלת חיל האוויר ואוגדת עזה, כלי טיס תקף וחיסל את המחבלים. 

במהלך היממה האחרונה, מטוסי קרב של חיל האוויר תקפו למעלה מ-50 מטרות ברחבי הרצועה.

מצורף תיעוד מפעילות כוחות צה"ל ברצועה: https://bit.ly/3yyVhPK

מצורף תיעוד מתקיפות צה"ל ברצועה: https://bit.ly/3x2Me9i

מצורפת תמונת אמצעי הלחימה שאותרו על ידי לוחמי צק"ח 679: https://IDFANC.activetrail.biz/ANC30052024239846624

מצורפת תמונת משגר שאותר על ידי כוחות צק"ח 12: https://IDFANC.activetrail.biz/ANC30052024239746

מצורפות תמונות מפעילות כוחות צה"ל ברצועה: https://IDFANC.activetrail.biz/ANC300520248732463

