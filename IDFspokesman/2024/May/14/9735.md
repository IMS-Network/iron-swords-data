## Message 9735

דובר צה"ל:

צה"ל ושב"כ תקפו באופן ממוקד חדר לחימה הממוקם בבית ספר של אונר"א בנוציראת ששימש מפקדים בזרוע הצבאית של חמאס במשך תקופה ארוכה לתכנון וביצוע פעולות טרור; יותר מ-10 מחבלי חמאס חוסלו בתקיפה

מטוסי קרב של חיל האוויר תקפו על בסיס מודיעין מדויק של שב״כ ואמ"ן בשיתוף חטיבת האש של אוגדה 99 חדר לחימה מרכזי של חמאס הממוקם בבית ספר של אונר"א בנוציראת, בו שהו מחבלים מהזרוע הצבאית של ארגון הטרור חמאס. 
התקיפה תוכננה ובוצעה בקפידה תוך שימוש בחימוש מדויק והימנעות ככל הניתן מפגיעה באזרחים.
חדר הלחימה שהותקף שימש כתשתית טרור מרכזית, ממנה תוכננו בשבועות האחרונים מספר פעולות טרור לעבר כוחות צה״ל במרכז הרצועה. מחבלי הנוח'בה שנתקפו לקחו חלק פעיל במתקפת ה-7 לאוקטובר ובנוסף אחראים גם על מארבים ופעולות כנגד כוחותינו ברצועה.
בתקיפה חוסלו כ-15 מחבלים מארגוני הטרור ברצועה, בהם יותר מ-10 משויכים לארגון הטרור חמאס.
ארגון הטרור חמאס מנצל באופן שיטתי מוסדות בין לאומיים ואוכלוסייה אזרחית כמגן אנושי לפעולות טרור נגד מדינת ישראל.
מצורפת אינפוגרפיקה של חדר הלחימה ששימש את חמאס הממוקם בבית ספר של אונר"א: https://bit.ly/3QKLQD9

