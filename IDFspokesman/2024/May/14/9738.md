## Message 9738

דובר צה"ל:

תיעוד חריג: מחבלים לצד רכבי או"ם - מבצעים ירי במתחם של הארגון אונר״א במזרח רפיח

במהלך פעילות של כוחות חטיבת גבעתי תחת אוגדה 162, בסוף השבוע (ש׳) מזרחית לרפיח, זוהו מחבלים במתחם הלוגיסטי המרכזי של סוכנות אונר"א לצד רכבי או״ם.

בתיעוד ניתן לראות מספר מחבלים בסמוך לרכבי או״ם ובאזור המתחם המחסנים הלוגיסטיים של הארגון, המהווים ציר מרכזי לחלוקת הסיוע מטעמו ברצועה - ומבצעים ירי במתחם של הארגון במזרח רפיח.

בעקבות האירוע החריג נציגי מתאם פעולות הממשלה בשטחים העבירו לבכירים בקהילה הבינלאומית את הממצאים שבידי צה״ל וקראו לאו״ם לבצע בירור דחוף של הנושא. 

בנוסף, בשיחה הזהירו נציגי מתפ"ש על המצאות המחבלים במרחב, 
לצד חומרת הסכנה שיש בנוכחות המחבלים במתחם המרכזים הלוגיסטיים למען המשך השמירה על מתקני הארגון.

צה"ל ימשיך לפעול בהתאם לדין הבינלאומי לטובת חלוקת הסיוע לתושבי הרצועה.

מצורף תיעוד מרחפן של מחבלים במתחם הארגון אונר"א נעים במרחב המתחם של המרכז הלוגיסטי: https://bit.ly/44HNgEm

מצורף תמונה אווירית של מיקום המחבלים במתחם הלוגיסטי של אונר״א ברפיח: https://IDFANC.activetrail.biz/ANC120524

מצורפות תמונות בנושא: https://IDFANC.activetrail.biz/ANC1205202457348742582501331874540

