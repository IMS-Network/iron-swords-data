## Message 9680

דובר צה"ל:

לוחמי צה"ל, שב"כ ומג"ב עצרו הלילה 31 מבוקשים ברחבי יהודה ושומרון, עשרה מהם משויכים לארגון הטרור חמאס

לוחמי צה"ל, שב"כ ומג"ב פעלו הלילה למעצר 31 מבוקשים ברחבי יהודה ושומרון. 

הלוחמים עצרו במרחב חברון שבחטיבת יהודה חמישה מבוקשים המשויכים לארגון הטרור חמאס, בבית כחיל וביטא עצרו הלוחמים ארבעה מבוקשים נוספים. 

במרחב שכם שבחטיבת שומרון הכוחות עצרו שלושה מבוקשים והחרימו אקדח. בתל שבמרחב החטיבה הכוחות החרימו חומרי הסתה. 

בחטיבת עציון הלוחמים עצרו 11 מבוקשים, בהם מבוקש המשויך לארגון הטרור חמאס שהסית לביצוע פעולות טרור. 

בקבטיה שבמנשה נעצרו שני מבוקשים ובעין אום אשרייט שבבנימין נעצרו שני מבוקשים נוספים.

במרחב קלקיליה שבחטיבת אפרים עצרו הלוחמים ארבעה מבוקשים. במהלך הלילה הכוחות אבטחו במרחב החטיבה כניסת מתפללים לקבר יהושוע בן נון. 

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו. 

עד כה נעצרו מתחילת המלחמה כ-4,000 מבוקשים ברחבי אוגדת יהודה ושומרון ובחטיבת הבקעה והעמקים, כ-1,700 מהם משויכים לארגון הטרור חמאס.

מצורף תיעוד מפעילות הכוחות ברחבי יהודה ושומרון: https://bit.ly/3wDkJD0

מצורפות תמונות מפעילות הכוחות ברחבי יהודה ושומרון: https://IDFANC.activetrail.biz/ANC090520246487698764974694

