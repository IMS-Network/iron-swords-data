## Message 9835

דובר צה"ל:

לוחמי גדוד ״נצח יהודה״ בפיקוד החטיבה הצפונית בפשיטה ממוקדת במרחב בית חאנון; הלחימה ברצועה נמשכת

גדוד ׳נצח יהודה׳, בפיקוד החטיבה הצפונית החלו בימים האחרונים בפשיטה ממוקדת במרחב בית חאנון לחיסול מחבלים, איתור והשמדת תשתיות טרור וכן תשתיות תת קרקע. 

במהלך הפעילות במרחב אתמול (ד'), נפלו שלושה לוחמי צה"ל ששמותיהם הותרו לפרסום, צה"ל משתתף בצער המשפחות וימשיך ללוותן. הכוחות ממשיכים בלחימה במרחב ובשיתוף כוחות חיל האוויר תקפו מטרות טרור רבות, ביניהן, עמדת נ"ט, מבנה צבאי ועמדות צליפה.

כמו כן, לוחמי גדוד 414 זיהו מחבל מבצע ירי לעבר הכוחות במבנה סמוך לכוחות, כלי טיס של חיל האוויר וטנק חיסלו את המחבל לאחר הזיהוי. מיד לאחר מכן, זוהה מחבל נוסף מבצע ירי לעבר הכוחות מאותו המבנה, הכוחות הכווינו מטוס קרב שהשמיד את המבנה וחיסל את המחבל.

מצורף תיעוד מזיהוי הירי מהמבנה ותקיפתו: https://bit.ly/3URnKYv

