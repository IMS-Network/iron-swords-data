## Message 9838

דובר צה"ל: 

כוחות צה"ל ממשיכים לפעול במרחב שכונת "ברזיל" ובמרחב "שבורה" ברפיח במקביל לפעילות בלב ג'באליא ומרכז הרצועה

כוחות אוגדה 162 ממשיכים לפעול באופן מדויק בעקבות מידע על יעדי טרור במרחב שכונת ׳ברזיל׳ ובמרחב ׳שבורה׳ ברפיח, תוך המנעות ככל הניתן מפגיעה באוכלוסייה אזרחית ולאחר שהאזרחים התפנו מהמרחב.

לוחמי צוות הקרב של חטיבה 401 איתרו משגר רקטות מוכן לשיגור לעבר כוחותינו.
צוותי הקרב של חטיבת הנח״ל וגבעתי פועלים במרחב, הכוחות איתרו והשמידו מספר פירים במרחב, משגרים, וחיסלו מספר מחבלים בהתקלויות פנים אל פנים.

כלי טיס של חיל האוויר חיסלו שלושה מחבלים בחוליית מרגמות שירו פצמ״רים לעבר כוחותינו במרחב רפיח.

כוחות אוגדה 98 ממשיכים בפעולה בלב ג'באליא. בשיתוף עם חיל האוויר תקפו וחיסלו מספר מחבלי חמאס בתקיפת מספר מבנים צבאים ששימשו לאחסון אמל"ח.
צוותי הקרב של חטיבה 7 וצנחנים איתרו אמצעי לחימה רבים ובניהם, נשקים מסוג קלאצ׳ניקוב, מטענים, רימונים, נשקי צלפים, מחסניות וציוד לחימה.

כוחות אוגדה 99 ממשיכים לפעול במרחב המסדרון במרכז רצועת עזה. ביממה האחרונה כוחות חיל האוויר, בשיתוף חטיבת האש של האוגדה ביצעו מספר תקיפות, בהן, ראש חוליה ששה בדירת מסתור, חיסול שני מחבלים שביצעו ירי לעבר כוחותינו וחיסול מחבל שחדר לשטחנו ב-7.10.

לוחמי צוות הקרב של חטיבה 679 ממשיכים בפעולה במרכז הרצועה ובמהלך היממה האחרונה זיהו מספר חוליות מחבלים, בינהם חוליה עם ציוד צבאי שנכנסה לתוך מבנה, הכווינו כלי טיס של חיל האוויר שחיסל את המחבלים. 

מצורף תיעוד מפעילות כוחות צה"ל ברצועה:  https://bit.ly/3URZDcj

מצורף תיעוד מתקיפות צה"ל ברצועה: https://bit.ly/4ax5fyg

מצורפות תמונות מפעילות כוחות צה"ל ברצועה: https://IDFANC.activetrail.biz/ANC23052024326424

מצורפות תמונות המשגרים שאותרו על ידי צק"ח 401: https://IDFANC.activetrail.biz/ANC23052024346234434

