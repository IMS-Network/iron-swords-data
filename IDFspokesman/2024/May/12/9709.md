## Message 9709

הודעה משותפת לדובר צה״ל ודוברות שב״כ:

בפעילות משותפת של שב״כ וצה"ל ביום שישי האחרון חוסל המחבל נעים גול, פעיל צבאי בארגון הטרור חמאס בגדוד שאטי ברצועת עזה. 

במסגרת פעילותו היה מעורב בירי רקטות לעבר שטח ישראל וכן היה אמון על החזקתה של רב״ט נועה מרציאנו ז"ל, אשר נחטפה במהלך אירועי ה-7.10 ונרצחה בבית החולים שיפאא.

כמו כן, לפני שלושה חודשים חוסל מחבל נוסף שלקח חלק בהחזקתה של רב״ט נועה מרציאנו ז״ל.
צה״ל משתתף בצער משפחת מרציאנו וימשיך ללוותה.

צה"ל ושב"כ ימשיכו לפעול בנחישות לאיתור ולסיכול פעילי טרור צבאיים, המבצעים פעולות טרור כנגד אזרחי ישראל, וכן, מעורבים באירועי חטיפה ורצח.

מצורף תיעוד מחיסול המחבל: https://bit.ly/4dEMMCI

