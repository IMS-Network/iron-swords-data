## Message 9707

דובר צה״ל:

כוחות אוגדה 98 החלו הלילה במבצע בג'באליא; אוגדה 162 ממשיכה בפעילות הממוקדת במזרח ובמעבר רפיח; כוחות 99 נלחמים במרחב זייתון; יותר מ-150 מטרות הותקפו על ידי חיל האוויר ברחבי הרצועה

כוחות אוגדה 98 החלו הלילה במבצע בג'באליא שבצפון הרצועה, בעקבות מידע מודיעיני על הימצאות מחבלים ושיקום תשתיות טרור של ארגון הטרור חמאס במרחב.
טרם כניסת הכוחות, מטוסי קרב וכלי טיס של חיל האוויר תקפו כ-30 מטרות טרור במרחב וחיסלו מספר מחבלים מארגון הטרור חמאס. 

במקביל, כוחות אוגדה 162 בהכוונה מודיעינית של אמ"ן ושב״כ ממשיכים בפעילות הממוקדת במזרח ובמעבר רפיח מצידו העזתי.
במהלך הפעילות, לוחמי צוות הקרב של חטיבת גבעתי איתרו והשמידו מספר פירי מנהרות ומשגרי רקטות שהיו מוכנים לשיגור לשטח הארץ.
בנוסף, לוחמי צוות הקרב של חטיבה 401 זיהו עשרה מחבלים מארגון הטרור חמאס יוצאים מתשתית טרור ונושאים אמצעי לחימה. כלי טיס של חיל האוויר ולוחמי צוות הקרב תקפו את המחבלים וחיסלו אותם.

בזייתון שבצפון הרצועה, נמשכת פעילות כוחות אוגדה 99 כנגד תשתיות ומחבלי חמאס במרחב. 
במהלך היממה האחרונה, הלוחמים חיסלו מספר מחבלים בהיתקלויות פנים אל פנים, בתקיפות כלי טיס של חיל האוויר חוסלו מחבלים נוספים והושמדו אמצעי לחימה ותשתיות טרור. 
כלי טיס של חיל האוויר חיסל שני מחבלים שירו לעבר הכוחות שפועלים במרחב. 

במהלך היממה האחרונה, כלי טיס ומטוסי קרב של חיל האוויר תקפו והשמידו יותר מ-150 מטרות טרור ברחבי הרצועה בתיאום ובהכוונת הכוחות הקרקעיים. 
בין המטרות שהותקפו משגרי רקטות מוכנים לשיגור, חוליות מחבלים ומחסני אמל"ח לצד מבנים צבאיים, עמדות תצפית, פירי מנהרות ותשתיות טרור נוספות.

מצורף תיעוד מתקיפות צה״ל ברצועה: https://bit.ly/44HFkTA

מצורף תיעוד מהתארגנות וכניסת כוחות אוגדה 98 לג'באליא: https://bit.ly/4amAlZw

מצורף תיעוד מפעילות כוחות צה"ל ברצועה: https://bit.ly/3UWfNmh

מצורפות תמונות מפעילות הכוחות ברצועה: https://IDFANC.activetrail.biz/ANC120520245785287353725

