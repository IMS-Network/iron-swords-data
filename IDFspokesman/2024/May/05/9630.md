## Message 9630

דובר צה"ל:

צה"ל ושב"כ תקפו מרכז פיקוד ושליטה של ארגון הטרור חמאס במתחם אונר״א במרכז הרצועה ממנו הוכוונו בשבועות האחרונים מספר פעולות טרור לעבר כוחות צה״ל במסדרון ואל עבר סיוע הומניטרי

בהובלת אוגדת עזה ובהכוונה מודיעינית של אמ״ן ושב״כ, צה"ל תקף מרכז פיקוד ושליטה מרכזי של חמאס שמוקם במתחם אונר״א במרכז הרצועה. התקיפה תוכננה ובוצעה בקפידה תוך שימוש בחימוש מדויק והימנעות ככל הניתן מפגיעה בבלתי מעורבים.

המפקדה שהותקפה שימשה כתשתית טרור מרכזית, ממנה תוכננו בשבועות האחרונים מספר פעולות טרור לעבר כוחות צה״ל במסדרון מרכז הרצועה.
בהכוונת מפקדה זו הועברו אמצעי לחימה למחבלים וכן אספקה לפעילי טרור במנהרות תת קרקעיות.

ארגון הטרור חמאס מנצל באופן שיטתי מוסדות בין לאומיים ואוכלוסייה אזרחית כמגן אנושי לפעולות טרור נגד מדינת ישראל.

