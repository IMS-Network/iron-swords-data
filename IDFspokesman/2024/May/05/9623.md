## Message 9623

דובר צה״ל:

לוחמי אוגדה 99 ממשיכים לפעול במרכז הרצועה, משמידים תשתיות טרור ומחסלים מחבלים; בתקיפות חיל האוויר בהכוונת אוגדה 99, אמ"ן ושב"כ חוסלו מחבלים מארגון הטרור חמאס בהם מחבל מרכזי מגדוד אל-בורייג'

כוחות אוגדה 99, ובהם צוותי הקרב של חטיבה 2, חטיבה 679 וכוחות נוספים ממשיכים לפעול במרכז הרצועה לחיסול מחבלים ולהשמדת תשתיות טרור. 

כלי טיס של חיל האוויר בהכוונת אוגדה 99, אמ"ן ושב"כ תקפו וחיסלו את המחבל סלאח ג'מיל מחמד עמאד, אחראי הסיוע הקרבי בגדוד אל בורייג' של ארגון הטרור חמאס. בתקיפה חוסלו מספר מחבלים נוספים ששהו עמו בתשתית טרור של הארגון. 

בתקיפה נוספת חוסלו שלושה פעילי נח'בה בארגון הטרור חמאס שחלקם לקחו חלק במתקפת הטרור בשבעה באוקטובר.

במהלך הלילה, כוחות אוגדת עזה תקפו בירי ארטילרי מרחב שיגור של ארגון הטרור חמאס ובו משגרים שהיו מוכנים לשיגור לדרום הארץ.

מטוסי קרב וכלי טיס של חיל האוויר תקפו ביממה האחרונה מטרות נוספות של ארגוני הטרור ברצועה ובהם מבנים צבאיים, תשתיות טרור ומחסני אמל"ח. באחת התקיפות מטוס קרב תקף מבנה בו שהה צלף שהיווה איום על הכוחות, ובתקיפה נוספת הותקפו שני מחבלים שפעלו בקרבת עמדת שיגור.

כלי טיס של חיל האוויר בהכוונת אוגדת עזה חיסלו שלושה מחבלים מארגון הטרור חמאס במרחב ג’באליה, בהם סגן מפקד פלוגה ושני מחבלים נוספים מהארגון.

מצורף תיעוד מפעילות כוחות אוגדה 99 במרכז רצועת עזה: https://bit.ly/4boPA57

מצורף תיעוד מתקיפות צה"ל ברצועת עזה: https://bit.ly/3JNVWiL

מצורפות תמונות מפעילות הכוחות: https://IDFANC.activetrail.biz/ANC050520248657684687449

