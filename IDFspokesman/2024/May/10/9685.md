## Message 9685

דובר צה"ל:

פעילות כוחות צה״ל נמשכת במרחב זייתון שבמרכז הרצועה בהובלת אוגדה 99 ובמזרח רפיח אוגדה 162 ממשיכה בלחימה

במזרח רפיח כוחות אוגדה 162 ממשיכים לפעול, ביממה האחרונה לוחמי צוות הקרב של חטיבת גבעתי איתרו מספר פירי מנהרות תת קרקעיות במרחב.
במרחב מעבר רפיח בצידו העזתי לוחמי צוות הקרב של חטיבה 401 חיסלו מספר חוליות מחבלים בקרבות פנים אל פנים ובסגירות מעגל מהאוויר.
כלי טיס בהובלת חיל האוויר וחטיבת האש 215 תקפו מספר מרחבים ברפיח מהם שוגרו בימים האחרונים רקטות ופצמ"רים לעבר שטח ישראל ומעבר כרם שלום.

במרחב זייתון שבמרכז הרצועה, לוחמי צוות הקרב של חטיבת הנח״ל ושל חטיבה 2 פועלים, בהכוונה מודיעינית של שב״כ ואמ״ן להמשך פירוק תשתיות טרור וחיסול מחבלים במרחב.
מטוסי קרב תקפו ביממה האחרונה מספר מחבלים ומטרות של ארגון הטרור חמאס בהן מבנה ממולכד באמצעי לחימה רבים. 

מטוסי קרב בהובלת חיל האוויר ואוגדת עזה תקפו מספר תשתיות טרור ברחבי הרצועה בהן עמדות נ"ט ופירי מנהרות.

כוחות צוות הקרב של חטיבה 679 זיהו חוליית מחבלים יוצאת ממחסן אמצעי לחימה במרכז הרצועה ונעה לעברם. כלי טיס של חיל האוויר תקף את החוליה.
מחסן אמצעי הלחימה ומחבל נוסף מהחוליה הותקפו זמן קצר לאחר מכן על ידי מטוסי קרב ומסוקי קרב של חיל האוויר.

במהלך היממה האחרונה, כלי טיס ומטוסי קרב של חיל האוויר תקפו והשמידו כ-40 מטרות טרור ברחבי הרצועה. בין המטרות שהותקפו, מבנים צבאיים, עמדות תצפית, חוליות מחבלים ותשתיות צבאיות נוספות.

מצורפות תמונות מפעילות הכוחות ברחבי רצועת עזה:
https://IDFANC.activetrail.biz/ANC100520242384523

