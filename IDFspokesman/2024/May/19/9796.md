## Message 9796

דובר צה״ל: 

מצורפת התייחסות של דובר צה״ל, תת-אלוף דניאל הגרי לתקשורת הזרה, בנושא חומרי התיעוד שנמצאו על ידי כוחות צה"ל ברצועת עזה. בתיעוד שנמצא רואים את אלה אליקים בת ה-8 ודפנה אליקים בת ה-15 בעזה, שנחטפו מבית אביהן בנחל עוז ב-7 באוקטובר: https://bit.ly/44MOSMW


מצורף התרגום המלא: 

במהלך התמרון בעזה, כוחות צה"ל איתרו תיעוד שצולם על ידי מחבלי חמאס כחלק מסרטוני הטרור הפסיכולוגי אותם הם מכינים.

התיעוד הוצג היום למשפחה של אלה אליקים בת ה-8 ודפנה אליקים בת ה-15, אשר נחטפו לעזה ב-7 באוקטובר, ושוחררו במסגרת המתווה להשבת החטופים.

הסרטון שהופץ היום לראשונה, הוכן כדי לשמש ככלי עבור הטרור הפסיכולוגי שחמאס מנסה להפעיל. למרות זאת משפחתה של אלה ביקשה מאיתנו לשתף את הסרטון עם העולם, כדי לחשוף את הטרור, האכזריות והברבריות של מחבלי חמאס.

אלה אליקים בת ה-8 סיפרה שמחבלי חמאס הכריחו אותה לקרוא את התסריט, להחליף את בגדייה ולצלם שוב ושוב את הסרטון המבעית הזה. 

הלב שלנו עם אלה, עם משפחתה ועם כל משפחות החטופים. 

עזרו לנו לכבד את בקשת המשפחה של אלה ולשתף את הסרטון בתפוצה רחבה.

אנחנו נמשיך לעשות כל שביכולותנו כדי להחזיר את כל החטופים הביתה.

