## Message 9889

דובר צה"ל:

פעילות כוחות צה"ל ברחבי הרצועה נמשכת; הכוחות איתרו ציוד צבאי ואמצעי לחימה רבים והשמידו בג'באליא מעבדה לייצור מטענים; כלי טיס תקף מרחב שיגור ממנו בוצעו שיגורים לאשקלון במהלך המלחמה

לוחמי אוגדה 98 הרחיבו בימים האחרונים את פעילותם למזרח ג'באליא, במהלכה לוחמי צוות הקרב של חטיבה 7 חיסלו מספר מחבלים בהיתקלויות פנים אל פנים ואיתרו אמצעי לחימה רבים בהם רובי קלאצ'ניקוב, פצצות מרגמה, מטענים וציוד צבאי נוסף. כוחות צוות הקרב של חטיבה 460 איתרו והשמידו מעבדה לייצור מטענים ומספר פירי מנהרות, לוחמי צוות הקרב של חטיבת הצנחנים חיסלו מספר מחבלים והשמידו עשרות תשתיות טרור ואמצעי לחימה. 

כלי טיס של חיל האוויר תקפו מרחב שיגור בג'באליא ממנו בוצעו שיגורים לאשקלון במהלך המלחמה.

לוחמי אוגדה 99 ממשיכים בפעולה במרכז הרצועה, חיסלו בהיתקלויות ובירי טנקים מספר מחבלים בהם מחבלים שביצעו תצפית על כוחותינו, ומטוסי קרב תקפו משגר רקטות מוכן לשיגור לשטח הארץ שמוקם במרכז רצועת עזה.

במהלך היממה האחרונה, כלי טיס ומטוסי קרב של חיל האוויר תקפו והשמידו יותר מ-75 מטרות טרור ברחבי רצועת עזה.  
בין המטרות שהותקפו, מחסני אמל"ח, חוליות מחבלים, משגרי רקטות, מבנים צבאיים, עמדות תצפית, ותשתיות צבאיות נוספות.

מצורף תיעוד מפעילות הכוחות ברצועת עזה: https://bit.ly/3yDFq2v

מצורפות תמונות מפעילות הכוחות ברחבי רצועת עזה: https://IDFANC.activetrail.biz/ANC270520237964579

