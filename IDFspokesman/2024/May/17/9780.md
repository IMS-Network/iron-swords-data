## Message 9780

הודעה משותפת לדובר צה"ל ודוברות שב"כ:

צה"ל ושב"כ תקפו חמ"ל מבצעים ובו מחבלים במרחב ג'נין; חוסל מבוקש מרכזי שאחראי לשורת פיגועים, ביניהם רצח מאיר תמרי ז״ל

מטוס קרב ומסוק קרב של חיל האוויר, בהכוונה מודיעינית של שב״כ תקפו מבנה אשר שימש כחמ״ל מבצעים של תשתית הטרור בג׳נין.
במבנה הסתתרו מספר מחבלים מרכזיים, ביניהם מחבלים אשר היו מעורבים בביצוע פיגועי ירי בגזרת ג'נין וכן תכננו לממש פיגועים נוספים בתקופה הקרובה. 

בתקיפה חוסל אסלאם חמאיסה, מבוקש מרכזי במחנה ג׳נין שאחראי לשורה של פיגועים במרחב, בהם פיגוע ירי שבוצע בחרמש בחודש מאי 2023 בו נרצח מאיר תמרי ז״ל, ופיגוע נוסף בצומת אפס ביוני 2023 בו נפצעו ישראלים. 

מדובר בתשתית טרור מסוכנת אשר סיכולה נועד להסיר איום מיידי הנשקף מהפעילים שעסקו בקידום פיגועים בגזרת ג'נין ובתוך שטחי ישראל.

צה"ל ושב"כ ימשיכו לפעול לסיכול כל איום טרור כלפי אזרחי ישראל.

מצורף תיעוד מהתקיפה: https://bit.ly/4bK58Rk

