## Message 9812

דובר צה"ל:

כוחות צה"ל ממשיכים בלחימה ברחבי רצועת עזה; חוסלה חוליית מחבלים שביצעה ירי לעבר הכוחות

כוחות אוגדה 98 ממשיכים בלחימה בלב ג'באליא.
לוחמי צוותי הקרב של חטיבת הצנחנים ושל חטיבה 460 ממשיכים לפעול במרחב וחיסלו ביממה האחרונה מספר מחבלים. לוחמי צוות הקרב של חטיבה 7 הכווינו כלי טיס של חיל האוויר שתקף וחיסל חוליית מחבלים שביצעה ירי לעבר הכוחות. 

כוחות אוגדה 162 ממשיכים בלחימה ברפיח. כוחות חטיבת גבעתי זיהו מחבל שירה פצצות מרגמה לעבר הכוחות, לא היו נפגעים. הכוחות הכווינו כלי טיס שתקף וחיסל את המחבל.
לוחמי צוות הקרב של חטיבה 401 חיסלו מספר מחבלים, בסגירות מעגל משותפות עם כוחות חיל האוויר וכן איתרו רקטות וציוד לחימה במרחב.

כוחות אוגדה 99 ממשיכים לפעול במרכז הרצועה.
לוחמי צוות הקרב של חטיבה 679 זיהו חוליית מחבלים נעה לעבר הכוחות, בסגירת מעגל מהירה כלי טיס של חיל האוויר תקף וחיסל את המחבלים.

במהלך היממה האחרונה, כלי טיס ומטוסי קרב של חיל האוויר תקפו והשמידו כ-70 מטרות טרור ברחבי הרצועה.  
בין המטרות שהותקפו, מבנים צבאיים, אתרי ומחסני אמל"ח, משגרי טילים, עמדות תצפית, חוליות מחבלים, ותשתיות צבאיות נוספות.

מצורף תיעוד מפעילות כוחות צה"ל ברצועה:https://bit.ly/3QVHwAZ

מצורף תיעוד מתקיפות צה"ל ברצועה: https://bit.ly/3K8ghzg

מצורפות תמונות מפעילות כוחות צה"ל ברצועה:

