## Message 9811

דובר צה"ל:

צה"ל חיסל את מפקד מערך הרקטות והטילים בגזרת החוף בארגון הטרור חיזבאללה

אמש (ב'), צה״ל תקף וחיסל באמצעות כלי טיס של חיל האוויר במרחב צור שבלבנון את המחבל, קאסם סקלאווי, מפקד מערך הרקטות והטילים בגזרת החוף בארגון הטרור.

המחבל סקלאווי היה אחראי בתפקידו על תכנון והוצאה לפועל של מתווי ירי רקטות רבים לעבר העורף הישראלי. במסגרת תפקידו עסק בקידום ותכנון שיגורי רקטות וטילי נ"ט לעבר מדינת ישראל ממרחב החוף בלבנון.

בנוסף, מטוסי קרב תקפו משגר של ארגון הטרור חיזבאללה במרחב רמיה.

בהמשך להתרעות במרחב הגליל המערבי הלילה, זוהו מספר שיגורים בודדים שנפלו בשטחים פתוחים.

מצורף תיעוד מהחיסול: https://bit.ly/3wLkcz3

