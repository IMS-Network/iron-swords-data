## Message 9818

דובר צה״ל: 

סגירת שטח מרחב מירון

בהמשך לחוק להסדרת אירוע הילולת רבי שמעון בר יוחאי בהר מירון (הוראת שעה), התשפ"ד-2024, ולקראת אירוע הילולת הרשב"י בהר מירון, חתם מפקד פיקוד העורף על צו לסגירת השטח במרחב מירון.

הצו ייכנס לתוקפו החל מהיום (ג׳) 21.5.2024 בשעה 23:00, ועד ליום ב׳ 27.5.2024 בשעה 12:00.

פיקוד העורף מבהיר כי הכניסה למרחב מירון אסורה בהחלט ומבקש מהציבור לגלות עירנות ולא להיכנס למרחב.

כל הגעה לשטח הסגור היא בהתאם להיתרים שניתנו מכוח החוק. 

הגעה לשטח הסגור ללא תיאום ואישור מראש מסכנת את ביטחון הציבור וחיי האדם.

