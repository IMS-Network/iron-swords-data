## Message 9816

דובר צה״ל: 

הרמטכ״ל בלב ג'באליה: ״אנחנו רוצים להביא את החטופים שלנו חיים הביתה, ולהביא את החטופים שלצערנו אינם בין החיים חזרה לקבר ישראל״

הרמטכ״ל, רב-אלוף הרצי הלוי, ביקר היום (ג') בלב ג'באליה, שברצועת עזה, ופגש את המפקדים שהשתתפו במבצע חילוץ גופות החטופים לישראל. הרמטכ"ל קיים הערכת מצב וסיור עם מפקד פיקוד הדרום, אלוף ירון פינקלמן, מפקד אוגדה 98, תת-אלוף דן גולדפוס ומפקדי החטיבות.

מצורף סרטון מדברי הרמטכ״ל: 
https://bit.ly/3wJJYnn

מצורף סרטון בנושא: 
https://bit.ly/4axh1Jh

מצורפות תמונות בנושא: 
https://IDFANC.activetrail.biz/ANC210520247538738726

מצורפים דבריו המלאים של הרמטכ״ל: "אנחנו במלחמה שאמרנו בהתחלה שהיא תהיה ממושכת. התחפרו כאן שנים להגנה, ולא מפרקים את זה בשבוע וגם לא בחודש. המשימה כפי שמפקד הפיקוד אמר היא להרוג כמה שיותר מפקדים, כמה שיותר מחבלים, להשמיד את התשתיות. הלחץ הזה, אנחנו מאוד רוצים, יעזור לנו גם ללחוץ להביא חטופים חיים ואנחנו מוכנים לעשות גם מבצעים מסוכנים ומסובכים כדי להביא גופות של חטופים שלנו חזרה לקבר ישראל. יש לזה ערך גדול מאוד ואני אומר לכם תדברו עם הלוחמים על הדברים האלה. אנחנו מפרקים את הזרוע הצבאית של החמאס, אנחנו רוצים להביא את החטופים שלנו חיים הביתה, ואנחנו רוצים להביא את החטופים שלצערנו אינם בין החיים חזרה לקבר ישראל. אלו משימות מאוד חשובות. המסר הזה שגם אם היה כאן מקום שלא הגענו אליו בפעם הקודמת, ואנחנו עכשיו מגיעים אליו, אין מקום ולא משנה כמה מטענים הוא הכניס בקיר וכמה פירים הוא מלכד - אין מקום שיעמוד בהתקפה של צק"ח של צה״ל״.

