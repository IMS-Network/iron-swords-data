## Message 9656

דובר צה"ל:

כוחות צה"ל תקפו במרחב רפיח את המשגר ממנו בוצע הירי לעבר עוטף עזה מוקדם יותר היום; ארגוני הטרור ממשיכים בירי למרחב כרם שלום ופוגעים בהכנסת הסיוע ההומניטרי לרצועה

מוקדם יותר היום זוהו כ-12 שיגורים ששוגרו ממרחב רפיח שבדרום הרצועה לעבר אזור רעים, לוחמי ההגנה האווירית יירטו בהצלחה חמישה שיגורים, שאר השיגורים נפלו בשטח פתוח, אין נפגעים. 

פחות משעה לאחר מכן, כלי טיס של חיל האוויר תקף בהכוונת חטיבת האש 215 והשמיד את המשגר ממנו בוצעו השיגורים לשטח הארץ.

כמו כן, מוקדם יותר היום זוהו שישה שיגורים שחצו מדרום רצועת עזה למרחב כרם שלום. אין נפגעים. ירי ארגוני הטרור למרחב המעבר מונע כניסה של סיוע הומניטרי לתושבי הרצועה. צה״ל ימשיך לפעול על מנת לאפשר את התנאים הביטחוניים לפתיחת מעבר כרם שלום.

מצורף תיעוד מהתקיפה: https://bit.ly/4b7o78q

