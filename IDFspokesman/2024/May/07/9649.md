## Message 9649

דובר צה"ל:

מטוסי קרב תקפו וחיסלו חוליית מחבלים שזוהתה על ידי כוחות צוות הקרב של חטיבה 679 נכנסת למבנה צבאי במרכז רצועת עזה; לוחמי אוגדה 99 ממשיכים לפעול במסדרון במרכז הרצועה

אמש (ב'), זוהו שלושה שיגורים שחצו מצפון רצועת עזה לעבר שטח מדינת ישראל, שניים מהם יורטו. 
זמן קצר לאחר מכן, מטוסי קרב וכלי טיס של חיל האוויר, בהובלת אוגדת עזה תקפו מספר מטרות צבאיות במרחב, ביניהם מבנה צבאי ותשתיות טרור נוספות.

בעקבות זיהוי של תצפיתניות מגדוד 414, כלי טיס של חיל האוויר, בהובלת אוגדת עזה תקף וחיסל חוליית מחבלים חמושים במרחב בית חאנון.

כוחות צוות הקרב של חטיבה 679 ממשיכים לפעול במרחב המסדרון במרכז רצועת עזה. במהלך הפעילות הכוח זיהה חוליית מחבלים נכנסים למבנה צבאי במרחב, מטוסי קרב תקפו את המבנה וחיסלו את המחבלים.

מצורף תיעוד מתקיפות צה"ל ברחבי הרצועה: https://bit.ly/4bvIig5

מצורפות תמונות מפעילות כוחות צה"ל ברצועה: https://IDFANC.activetrail.biz/ANC0705203428346

