## Message 9653

דובר צה״ל:

איתור והשמדת תוואי תת קרקע במרחב בית חאנון: תיעוד מפעילות כוחות אוגדת עזה ויחידת יהל"ם 

בשבועות האחרונים פעלו כוחות צה"ל בהובלת יחידת ההנדסה של אוגדת עזה יחד עם מערך ההנדסה של פיקוד הדרום, יחידת יהל״ם ובשיתוף כוחות החטיבה הצפונית למיפוי והשמדת שתי מנהרות התקפיות נוספות במרחב בית חאנון שבצפון הרצועה, אשר היו במעקב מודיעיני וטכנולוגי מתמשך.

אחת המנהרות נחשפה בשנת 2014 במבצע ׳צוק איתן׳, במהלכו שימשה את מחבלי ארגון הטרור חמאס לפשיטה לשטח הארץ והושמדה מיד לאחר מכן. מקטע נוסף של המנהרה בעומק הרצועה אשר היווה חלק מרשת מנהרות מסועפת של ארגון הטרור חמאס, הותקף מספר פעמים במהלך מלחמת ׳חרבות ברזל׳ ולאחר עבודות חקר ומיפוי שהתקיימו בשבועות האחרונים עלה כי התקיפות האוויריות השמידו את התוואי. 
המנהרה השנייה הייתה חלק מאותה רשת מנהרות מסועפת של ארגון הטרור חמאס, ונחפרה למרחק של כ-150 מטרים מגדר הגבול, אך לא חצתה לשטח ישראל באף שלב. המנהרה הושמדה באמצעות חבלה. 

צה"ל ימשיך לפעול להשמדת תשתיות תת-הקרקע ברצועת עזה ולשלילת יכולות ארגוני הטרור ובראשם חמאס להגנה על יישובי העוטף.

מצורף תיעוד מהשמדת המנהרה: https://bit.ly/44yhXvF

מצורף סינק של מפקד היחידה ללוחמת תת-קרקע באוגדת עזה, רב-סרן א׳: https://bit.ly/4bp7SDm

מצורפות תמונות בנושא: https://IDFANC.activetrail.biz/ANC0605

