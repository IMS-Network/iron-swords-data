## Message 9652

דובר צה"ל:

לוחמי צה"ל, שב"כ ומג״ב השלימו מבצע לסיכול טרור בטולכרם שבחטיבת מנשה; הכוחות השמידו מעבדות מטענים, חיסלו מחבל חמוש והחרימו אמצעי לחימה רבים

כוחות סיירת חרוב, דובדבן, שב"כ, ומג"ב השלימו הלילה מבצע שארך מעל 20 שעות במרחב טול כרם שבחטיבת מנשה. 
במהלך המבצע הכוחות השמידו שלוש מעבדות מטענים וכוחות הנדסיים חשפו מספר מטענים שהוטמנו מתחת לצירים.

במהלך חילופי אש, הכוחות חיסלו מחבל חמוש ועצרו שישה מבוקשים נוספים. בנוסף, הכוחות איתרו והחרימו עשרות חלקי נשקים וציוד צבאי וסרקו מעל 60 מבנים במרחב.

במהלך פעילות במרחב דהרייה שבחטיבת יהודה, הלוחמים עצרו מבוקש שסייע למחבל אשר ביצע את הפיגוע בגן יבנה.

במרחב חווארה שבחטיבת שומרון, הכוחות עצרו מבוקש ואיתרו והחרימו עשרות אלפי שקלים של כספי טרור. 

במרחב אל בירה שבחטיבת בנימין, הוחרמו אמצעים לייצור חומרי תעמולה עבור ארגוני טרור.

המבוקשים שנעצרו הועברו להמשך חקירת כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,000 מבוקשים ברחבי אוגדת יהודה ושומרון ובחטיבת הבקעה והעמקים, כ-1,700 מהם משויכים לארגון הטרור חמאס.

מצורף תיעוד מפעילות הכוחות במרחב טול כרם: https://bit.ly/4bsENXO

מצורפות תמונות ממעבדת המטענים שהושמדה: https://IDFANC.activetrail.biz/ANC070520248758

מצורפות תמונות מפעילות הכוחות בטול כרם: https://IDFANC.activetrail.biz/ANC07052024659878
 
מצורף סינק של מפקד סיירת חרוב, סא״ל דוד לוי: https://bit.ly/3UPaVPF

