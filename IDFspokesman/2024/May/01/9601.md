## Message 9601

דובר צה"ל:

כוחות צה"ל שב"כ ומג"ב פעלו הלילה למעצר תשעה מבוקשים ברחבי יהודה ושומרון ובחטיבת הבקעה והעמקים

כוחות צה"ל שב"כ ומג"ב פעלו הלילה למעצר תשעה מבוקשים ברחבי יהודה ושומרון ובחטיבת הבקעה והעמקים. 

בכפר דומא שבחטיבת בנימין הכוחות עצרו שלושה מבוקשים והחרימו נשק.

בפעילות חטיבתית באל פאוור שבחטיבת יהודה הלוחמים תחקרו חשודים רבים והחרימו נשק.

בכפרים עין עריכ שבאפרים, דהיישה שבחטיבת עציון ובעין אום אשרייט שבבנימין נעצרו שלושה מבוקשים נוספים. 

במרחבי עין הסולטאן ועקבת ג'אבר שבחטיבת הבקעה הלוחמים עצרו שלושה מבוקשים.

לוחמי צה"ל פוצצו מוקדם יותר היום באופן ייזום מטען לאחר שהושלך על ידי מחבלים לעבר רכב ישראלי סמוך לכפר עזון שבחטיבת אפרים, אין נפגעים ולא נגרם נזק. כוחות צה״ל ממשיכים לסרוק אחר המחבלים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו. 

עד כה נעצרו מתחילת המלחמה כ-3,850 מבוקשים ברחבי אוגדת יהודה ושומרון ובחטיבת הבקעה והעמקים, כ-1,650 מהם משויכים לארגון הטרור חמאס.

מצורף תיעוד מפעילות הכוחות ברחבי יהודה ושומרון: https://bit.ly/3UkDFP2

מצורפת תמונת אחד הנשקים שהוחרמו על ידי הוכחות: https://IDFANC.activetrail.biz/ANC010520245654556544 

מצורפות תמונות מפעילות הכוחות: https://IDFANC.activetrail.biz/ANC0105202474049387340

