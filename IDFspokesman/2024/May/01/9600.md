## Message 9600

דובר צה"ל:

כוחות צה"ל תקפו במהלך היממה האחרונה מטרות רבות במרחב רצועת עזה; כוחות אוגדה 99 ממשיכים לפעול במרכז הרצועה להשמדת תשתיות טרור 

מטוסי קרב של חיל האוויר תקפו והשמידו מספר מטרות טרור של ארגוני הטרור חמאס וגא"פ.
בין המטרות, מחסני אמצעי לחימה, מבנים צבאיים, אתרי שיגור ועמדות ירי מרגמות מהן בוצע ירי לעבר הכוחות.
בנוסף, מטוסי קרב יחד עם מכלול האש של אגודה 99 תקפו מספר מחבלים שהכווינו ירי תמ״ס לעבר כוחותינו ברצועת עזה.

לוחמי צוות הקרב של חטיבה 679 זיהו חוליית מחבלים שנעה לעבר הכוחות במרחב מרכז רצועת עזה, בסגירת מעגל מהירה כלי טיס תקף וחיסל את החולייה. 
זמן קצר לאחר התקיפה, הכוחות זיהו חולייה נוספת שהטמינה מטען באיזור, החולייה נתקפה וחוסלה על ידי כלי טיס לצד המטען.

בפעילות נוספת, הלוחמים ביצעו סריקות במרחב, באחד המבנים הלוחמים איתרו מצבורי אמצעי לחימה, מסמכים וציוד צבאי. 

מצורף תיעוד מתקיפות צה״ל ברצועה: https://bit.ly/3JEo4Vo

מצורפות תמונות מפעילות הכוחות ברצועה: https://idfanc.activetrail.biz/ANC0105202465458645

