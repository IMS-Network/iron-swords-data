## Message 9607

דובר צה"ל:

תקיפת מחבלים חמושים, תשתיות טרור ופירים מבצעיים; צוותי הקרב של חטיבות 2 ו-679 ממשיכים בלחימה במרכז רצועת עזה

אתמול (ד'), זוהו מספר שיגורים לעבר כוחותינו במרכז הרצועה, לא היו נפגעים. חיל האוויר ואוגדה 99, בהובלת פיקוד הדרום תקפו פיר מבצעי ועמדת מרגמה במרחב ממנו זוהו השיגורים באמצעות מטוסי קרב וירי ארטילרי.

צוות הקרב של חטיבה 679 זיהה חוליית מחבלים בסמוך לכוחות במרכז רצועת עזה, החוליה חוסלה באמצעות כלי טיס של חיל האוויר וירי ארטילרי.

כוחות אוגדה 99 זיהו באמצעות רחפן מחבל נכנס למבנה צבאי במרכז רצועת עזה, מטוס קרב תקף את המבנה וחיסל את המחבל.

במהלך היממה האחרונה, מטוסי קרב תקפו תשתיות צבאיות רבות, ביניהן פירים מבצעיים ומבנים צבאיים כחלק מסיוע לכוחות הלוחמים. בנוסף, כלי טיס של חיל האוויר תקפו מחבלים חמושים שהיוו איום על כוחותינו.

מצורף תיעוד מתקיפות צה"ל ברצועה: https://bit.ly/3Wve602

מצורפות תמונות מפעילות הכוחות ברצועה: https://IDFANC.activetrail.biz/ANC02052024392842

