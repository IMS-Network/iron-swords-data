## Message 9788

דובר צה"ל:

צה"ל ושב"כ חילצו את גופתו של החטוף רון בנימין ז״ל

גופתו של החטוף רון בנימין ז״ל חולצה במבצע משותף של צה״ל ושב״כ.

ממידע מודיעיני מאומת שברשותנו, רון בנימין ז״ל נרצח במהלך מתקפת הטרור האכזרית ב-7 באוקטובר בעיקול מפלסים, וגופתו נחטפה לעזה על ידי מחבלי חמאס.

גופתו חולצה יחד עם גופותיהם של החטופים יצחק גלרנטר, שני לוק ועמית בוסקילה ז״ל, במהלך מבצע משותף של כוחות צה"ל ושב״כ, על בסיס מידע שעלה גם בחקירות שב"כ של מחבלים שנעצרו בשטח הרצועה ובהכוונה מודיעינית של מפקדת השבויים והנעדרים שבאגף המודיעין.

לאחר הליך זיהוי שבוצע על ידי גורמי רפואה במכון הלאומי לרפואה משפטית ומשטרת ישראל, נציגי צה״ל מסרו במהלך היום הודעה למשפחה.
צה״ל ושב"כ משתתפים בצער המשפחה בשעה קשה זו. 

צה"ל והשב"כ ממשיכים, גם בשעה זו, בהפעלת כלל האמצעים המבצעיים והמודיעיניים, תוך נטילת סיכונים מבצעיים, על מנת לממש את המשימה הלאומית העליונה להשבת כלל החטופים והחטופות.

