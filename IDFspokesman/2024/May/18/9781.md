## Message 9781

דובר צה"ל:

הלחימה בג'באליא, מזרח רפיח ומרכז הרצועה נמשכת; הותקפו למעלה מ-70 מטרות ביממה האחרונה

צוותי הקרב של חטיבות גבעתי, 401 וקומנדו ממשיכים לפעול במזרח רפיח בפיקוד אוגדה 162.
באחת ההיתקלויות במרחב, כוחות צוות הקרב של חטיבת גבעתי זיהו וחיסלו מחבל חמוש ב-RPG במבנה הסמוך לכוחות. בנוסף, לוחמי החטיבה ביצעו מספר פשיטות ממוקדות במרחב ואיתרו מטענים, כלי נשק, טילים ומשגרי RPG.
במהלך פעילות של יחידת אגוז, הכוח איתר והשמיד משגר שמוקם במבנה צבאי במרחב. 

כלי טיס של חיל האוויר, בשיתוף חטיבת האש 215, חיסל פעיל מרכזי בג׳יהאד האיסלאמי הפלסטיני, ששימש כאחראי הלוגיסטיקה בחטיבת רפיח, במסגרת תפקידו היה אמון על הכנת האויב לקראת התמרון הצה״לי ברפיח.

בג’באליא, בפיקוד אוגדה 98 לוחמי צוות הקרב של חטיבת הצנחנים חיסלו ביממה האחרונה מספר מחבלים בסמוך לכוחות ואיתרו מספר נשקים מסוג קלאצ׳ניקוב.
לוחמי צוות הקרב של חטיבה 7 השמידו משגר רקטות טעון וניהלו מספר קרבות עם מחבלים שירו לעברם, המחבלים חוסלו. 
צוות הקרב של חטיבה 460 איתרו מספר פירים, חיסלו מחבל חמוש ב-RPG בקרבת הכוחות ואיתרו מספר מטענים במרחב.

כוחות אוגדה 99 ממשיכים בלחימה במרכז הרצועה וחיסלו מספר מחבלים ביממה האחרונה, בין היתר בשיתוף חיל האוויר.

לוחמים מיחידה 414 זיהו מספר מחבלים לאחר שירו לעבר כוחותינו RPG. 
הכוח הכווין כלי טיס שתקף את המבנה בו היו המחבלים וחיסל אותם.

חיל האוויר ממשיך לפעול בשמי הרצועה וביממה האחרונה תקף למעלה מ-70 מטרות.
בין המטרות שהותקפו, מחסני אמל"ח, תשתיות צבאיות, מחבלים שהיוו איום על כוחותינו ומבנים צבאיים.

מצורף תיעוד מתקיפות צה"ל ברצועה: https://bit.ly/3UP6Iug

מצורף תיעוד מפעילות כוחות צה"ל ברצועה: https://bit.ly/3QSjOpf

מצורפות תמונות מפעילות כוחות צה"ל ברצועה: https://IDFANC.activetrail.biz/ANC18052024364324

מצורפות תמונות אמצעי הלחימה שאותר על ידי לוחמי יחידת אגוז: https://IDFANC.activetrail.biz/ANC1805202242734562

