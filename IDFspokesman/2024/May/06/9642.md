## Message 9642

דובר צה״ל: 
מפגש פורום מטכ"ל עם שורדת השואה שרה ווינשטיין לציון יום הזיכרון לשואה ולגבורה

הרמטכ״ל: "מדינת ישראל וצה"ל מגינה הם תשובתנו לכל צורר. נדע לקום מהשבר, ללמוד ולהיבנות מחדש. זוהי חובתנו, אנו נושאים על כתפינו את האחריות להמשיך ולהוביל את צה"ל במלחמה על חירותו של עם ישראל, ולהבטיח – לעולם לא עוד!"

פורום המטה הכללי של צה"ל קיים היום (ב') מפגש עם שורדת השואה, הגברת שרה ווינשטיין, שסיפרה את סיפור חייה לציון יום הזיכרון לשואה ולגבורה.
שרה ווינשטיין נולדה בשנת 1935 בעיירה סטפן שבפולין. שרה חיה עם משפחתה מעל לשנה בגטו, ולאחר שאמה נרצחה, בני משפחתה שנותרו מצאו מסתור ביער סבוך, בו התחבאו במשך 3 שנים. בקיץ 1944 שרה ושתי אחיותיה הועברו לבית היתומים של לנה קיכלר, ובשנת 1947 היא עלתה לארץ ישראל, לקיבוץ גבעת חיים. כיום היא מתגוררת ביבנה ולה ולבעלה אברהם שלוש בנות, שישה נכדים ושלוש נינות.
מצורף סרטון ממפגש בין פורום מטכ״ל לשורדת השואה, הגברת שרה ווינשטיין: https://bit.ly/4dpADl3
מצורפות תמונות בנושא: https://idfanc.activetrail.biz/ANC8683
מצורפים דבריו המלאים של הרמטכ״ל: ״אידאולוגיה אנטישמית מחודשת מרימה את ראשה ואויבים נפשעים מבקשים שוב ושוב לכלותינו. אם רק נקווה, לא יקרה דבר; אם נסתפק בלומר מה צריך לעשות ונחכה שאחרים יעשו – לא נוכל להיות בטוחים שזה אכן יקרה. לכן, מתוך התקווה ומתוך האחריות, חובה עלינו לעשות. מדינת ישראל וצה"ל מגינה הם תשובתנו לצורר. לכל צורר. נדע לקום מהשבר, ללמוד ולהיבנות מחדש. זוהי חובתנו. אנו נושאים על כתפינו את האחריות להמשיך ולהוביל את צה"ל במלחמה על חירותו של עם ישראל, ולהבטיח – לעולם לא עוד!יהי זכרם של ששת המיליונים ברוך״.

