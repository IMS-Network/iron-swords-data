## Message 9633

דובר צה"ל:

תקיפת מחבלים חמושים ותשתיות טרור; לוחמי אוגדה 99 ממשיכים לפעול במרכז הרצועה

במהלך הלילה מטוסי קרב של חיל האוויר תקפו מטרות טרור במרחב רפיח במוקד ממנו בוצע ירי תמ"ס אמש לעבר כרם שלום, ביניהן עמדת צליפה, מבנה צבאי ותשתית טרור.

בנוסף, כוחות צוות הקרב של חטיבה 679 זיהו חוליית מחבלים חמושים ובסגירת מעגל מהירה כלי טיס של חיל האוויר תקף וחיסל את המחבלים.

במהלך היממה האחרונה מטוסי קרב של חיל האוויר תקפו מטרות טרור ברחבי הרצועה, בניהן מבנים צבאיים, אתרי שיגור ומבנים ממולכדים.
בנוסף, מסוקי קרב תקפו אמצעי לחימה ומבנה ממנו בוצע ירי אל עבר כוחותינו.

