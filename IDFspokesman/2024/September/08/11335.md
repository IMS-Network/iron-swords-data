## Message 11335

דובר צה"ל: 

צה"ל תקף מטרות טרור של חיזבאללה בדרום לבנון; צה״ל חיסל מחבלים מארגון הטרור אמל

במהלך הלילה, מטוסי קרב תקפו מבנים צבאיים ששימשו את ארגון הטרור חיזבאללה במרחבים עיתרון, מארון א-ראס ויארון שבדרום לבנון.

אמש (ש'), כלי טיס תקף וחיסל מחבלים של ארגון הטרור אמל שפעלו בתוך מתחם צבאי של ארגון הטרור חיזבאללה במרחב פארון שבדרום לבנון.

בהמשך להתרעות שהופעלו במרחב הגליל העליון בשעה 5:35, זוהו כ-30 שיגורים שחצו משטח לבנון, לוחמי ההגנה האווירית יירטו בהצלחה מספר שיגורים, השאר נפלו בשטח פתוח, אין נפגעים.

בהמשך להתרעות שהופעלו במרחב קריית שמונה בשעה 00:57 ובין השעות 2:34-2:39, זוהו כ-20 שיגורים שחצו משטח לבנון, לוחמי ההגנה האווירית יירטו בהצלחה את רובם, זוהו נפילות במרחב, אין נפגעים.

![Video](11335/11335_media.mp4)
