## Message 11563

דובר צה"ל:

צה״ל תקף יעדי טרור של חיזבאללה בדרום לבנון

כוחות אוגדה 146 זיהו מוקדם יותר היום מספר מחבלים מארגון הטרור חיזבאללה פועלים במספר מבנים צבאיים של הארגון במרחב אל ג'יבין שבדרום לבנון.
בסגירת מעגל מהאוויר, מטוסי קרב תקפו את המבנים בהם פעלו המחבלים.

בנוסף, מטוסי קרב תקפו משגר ומבנים צבאיים נוספים של חיזבאללה במרחבים, חלתא, כפר כילא, אל עדייסא ושמע שבדרום לבנון.

בהמשך להתרעות שהופעלו בין השעות 16:39-16:44 במרחב הגליל העליון, זוהו כ-20 שיגורים שחצו משטח לבנון. חלקם יורטו, זוהתה נפילה במרחב תל-חי, אין נפגעים. 
כוחות כיבוי פעלו לכיבוי שריפה שפרצה בעקבות הנפילה במרחב.

בהמשך להתרעות שהופעלו בין השעות 16:39-16:40 על חדירת כלי טיס עוין במרחב הגליל העליון, מדובר בזיהוי שווא. 

בנוסף, זוהו במהלך היום כעשרה שיגורים שחצו משטח לבנון לעבר מרחב החרמון ונפלו בשטחים פתוחים, אין נפגעים. התרעות הופעלו על פי מדיניות.

![Video](https://data.iron-swords.co.il/2024/September/18/11563/11563_media.mp4)
