## Message 11488

דובר צה"ל:

מטוסי קרב של חיל האוויר תקפו מוקדם יותר היום, באופן ממוקד ובהכוונה מודיעינית של אמ"ן, שב"כ ופיקוד הדרום, מחבלים של ארגון הטרור חמאס שפעלו בשני מבנים צבאיים במרחב אלפארקן בעיר עזה.

מבנים צבאיים אלה שימשו את המחבלים לפעולות טרור שונות ולייצור אמל"ח. המבנים ממוקמים בסמוך למרחב ששימש בעבר כבית ספר ומשמש כיום כמחסה פעיל. בניגוד לדיווחים, צה"ל לא תקף מתקן לזיקוק דלק במרחב.

טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור.

