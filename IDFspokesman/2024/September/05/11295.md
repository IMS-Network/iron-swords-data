## Message 11295

דובר צה"ל:

בפעילות כוחות הביטחון בשלושה מרחבים במקביל בחטיבת הבקעה והעמקים: חוסלו מהאוויר ומהקרקע שבעה מחבלים, בהם מחמד זכריא זביידי, בנו של זכריא זביידי ומחבלים נוספים שביצעו פיגועי ירי במרחב התפר

כוחות צה"ל מחטיבת הבקעה והעמקים, חטיבת כפיר ולוחמי יחידת מצדה של שב"ס, בהכוונת שב"כ, החלו הלילה במבצע לסיכול טרור במרחבים פרעה וטובאס, לצד מבצע נוסף בעיר יריחו שבמרחב חטיבת הבקעה והעמקים. 

במסגרת פעילות הכוחות במרחב טובאס, כלי טיס תקף מהאוויר חוליית מחבלים חמושה שפעלה במרחב טובאס. 

בין המחבלים שחוסלו בתקיפה בטובאס; מחמד זכריא זביידי, מחבל מרכזי ממרחב ג'נין שלקח חלק בפיגוע ירי במרחב התפר ובפעולות טרור רבות נגד כוחות צה"ל במרחב יהודה ושומרון, בנו של זכריא זביידי.
בתקיפה חוסלו מספר מחבלים נוספים, אשר היה מעורבים בפעולות טרור ופיגועי ירי נגד כוחות הביטחון.

במהלך פעילות הכוחות במרחב פרעה, כלי טיס תקף מהאוויר מחבלים חמושים שהשליכו מטענים וירו לעבר הכוחות. 
לוחמי יחידת מצדה של שב"ס חיסלו בחילופי אש מחבל שהיה חמוש במטען. 
בנוסף, הכוחות חשפו צירים בהם הוטמנו מטענים במטרה לפגוע בכוחותינו.

![Video](https://data.iron-swords.co.il/2024/September/05/https://data.iron-swords.co.il/2024/September/05/11295/11295_media.mp4)
