## Message 11290

דובר צה"ל:

מסוקי קרב של חיל האוויר תקפו במהלך הלילה, באופן ממוקד ובהכוונה מודיעינית של אמ"ן, שב"כ ופיקוד הדרום, מחבלים שפעלו במתחם פיקוד ושליטה של ארגוני הטרור חמאס וגא"פ שהוסווה במרחב ההומניטרי בדיר אל-בלח

מתחם הפיקוד והשליטה שימש את המחבלים כתשתית טרור ממנה תוכננו והוצאו פעולות טרור נגד כוחות צה"ל ומדינת ישראל.
התקיפה בוצעה להסרת איום מיידי.

טרם התקיפה בוצעו וננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגוני הטרור מפרים באופן שיטתי את הדין הבין לאומי ופועלים מתוך מחסות אזרחיים, תוך ניצול אכזרי של האוכלוסיה כמגן אנושי לפעולות טרור.

