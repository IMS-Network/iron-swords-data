## Message 11829

דובר צה"ל: 

מפקד פיקוד העורף: "בשבוע הזה אנחנו במאמץ התקפי מאוד משמעותי. שיתוף הפעולה עם הרשויות ועם ארגוני החירום הוא מכפיל כוח"

מפקד פיקוד העורף, אלוף רפי מילוא, נפגש בימים האחרונים עם ראשי הרשויות בצפון, ביניהן חיפה, טירת כרמל, המועצה האזורית עמק יזרעאל ודלית אל כרמל. במהלך המפגשים דנו בתמונת המצב העדכנית וההיערכות להמשך, תוך מתן דגש על חשיבות השיח הרציף עם המרחב האזרחי לקידום מוכנות הרשויות לחירום.

בנוסף, ביקר האלוף במרכז התת-קרקעי במרכז הרפואי רמב״ם, עם מנהל בית החולים, ד״ר מיכאל (מיקי) הלברטל ומפקד מחלקת הרפואה של פיקוד העורף, אל״ם ד״ר לירון גרשוביץ, במטרה לחזק את ההיערכות הרפואית והמבצעית לתרחישי חירום שונים.

![Video](https://data.iron-swords.co.il/2024/September/26/https://data.iron-swords.co.il/2024/September/26/11829/11829_media.mp4)
