## Message 11855

דובר צה"ל:

כוחות צה"ל, שב"כ ומג"ב השלימו מבצע בג'נין: השבוע נעצרו 57 מבוקשים ע״י כוחות הביטחון ברחבי פיקוד המרכז

כוחות צה"ל, שב"כ ומג"ב פעלו ביממה האחרונה במבצע לסיכול טרור בג'נין שבחטיבת מנשה, כחלק מהמבצע הנרחב בצפון השומרון.
הכוחות עצרו בהכוונת שב"כ ארבעה מבוקשים, איתרו שני חמ"לי תצפית ובהם מטענים, השמידו מטענים שהוטמנו בצירים ואיתרו אקדח ואמצעי לחימה רבים במרחב. המבצע בצפון השומרון נמשך.

הלילה נעצרו 22 מבוקשים. בכפרים צפא וגמאל שבאפרים הוחרמו שני רובים והושמדו 11 מטענים, בבית אומר שבעציון הוחרמו שלושה נשקים ובדורא שביהודה הוחרם נשק נוסף.

כוחות צה"ל, שב"כ ומג"ב פעלו השבוע למעצר של 57 מבוקשים ברחבי יהודה ושומרון. הכוחות החרימו 100,000 ש״ח כספי טרור, עשרה נשקים, ציוד צבאי ואמצעי לחימה נוספים.

עד כה נעצרו מתחילת המלחמה מעל 5,250 מבוקשים ברחבי פיקוד המרכז, מעל 2,050 מהם משויכים לארגון הטרור חמאס

![Video](https://data.iron-swords.co.il/2024/September/26/https://data.iron-swords.co.il/2024/September/26/11855/11855_media.mp4)
