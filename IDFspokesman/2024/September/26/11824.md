## Message 11824

דובר צה"ל:

צה"ל ממשיך לתקוף בשטח לבנון: הותקפו הבוקר עשרות מטרות בהן, מחבלים, מבנים צבאיים ומחסני אמל"ח במספר מרחבים

מטוסי קרב של חיל האוויר, בהכוונת אגף המודיעין ופיקוד הצפון, ממשיכים לתקוף הבוקר מטרות של ארגון הטרור חיזבאללה במספר מרחבים בשטח לבנון. בין המטרות שהותקפו, מבנים צבאיים, מחבלים ומחסני אמל"ח של הארגון במספר מרחבים.

במרחב הכפר שובא שבדרום לבנון, מטוסי קרב של חיל האוויר, בהכוונת פיקוד הצפון תקפו מספר מחבלים שזוהו במרחב.

צה"ל ממשיך לתקוף, לפגוע ולגרוע יכולות ותשתיות צבאיות של ארגון הטרור חיזבאללה.

בהמשך להתרעות שהופעלו במרחב הגליל המערבי, זוהו כ-45 שיגורים שחצו משטח לבנון, חלקם יורטו והשאר נפלו בשטחים פתוחים.

![Video](https://data.iron-swords.co.il/2024/September/26/https://data.iron-swords.co.il/2024/September/26/11824/11824_media.mp4)
