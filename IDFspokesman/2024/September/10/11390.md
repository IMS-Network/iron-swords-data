## Message 11390

דובר צה"ל:

מטוסי קרב של חיל האוויר תקפו באופן ממוקד ובהכוונה מודיעינית של אמ"ן, שב"כ ואוגדה 252, מחבלים שפעלו במתחמי פיקוד ושליטה של ארגון הטרור חמאס שהוקמו במבנה ששימש בעבר כמסגד "אלפארוק" ובסמוך לו במרחב אל בוריג'.

מתחם הפיקוד והשליטה שימש את מחבלי החמאס לתכנון והוצאה לפועל של פעולות טרור נגד כוחות צה״ל ומדינת ישראל.

טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מדויק, יכולות תצפית מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות כנגד ארגוני הטרור המשתמשים במוסדות אזרחיים כמחסה.

