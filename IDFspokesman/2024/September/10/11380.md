## Message 11380

דובר צה"ל:

במהלך הלילה צה"ל ביצע תקיפה ממוקדת בהכוונה מודיעינית אל עבר מספר מחבלים בכירים בארגון הטרור חמאס, שפעלו מתוך מתחם פיקוד ושליטה שהוסווה במרחב ההומינטרי בחאן יונס. 
בניהם הותקף המחבל סאמר אסמעיל חדר אבו-דקה, ראש מערך האווירי של ארגון הטרור חמאס ברצועת עזה.
כמו כן, הותקפו המחבלים אסאמה טבש, ראש מחלקת התצפיות והמטרות במטה המודיעין הצבאי של ארגון הטרור חמאס, והמחבל אימן מבחוח, בכיר נוסף בארגון הטרור חמאס.

מחבלים אלו היו מעורבים באופן ישיר בטבח ה-7 באוקטובר, ופעלו להוצאת מתווי טרור נגד כוחות צה"ל ומדינת ישראל במהלך התקופה האחרונה.

טרם התקיפה בוצע איסוף מודיעין ממושך, וכן תצפית אווירית רצופה בשעות שקדמו לתקיפה באופן שאימת את הימצאותם במרחב לצד מחבלים נוספים.

ככלל, ועל פי בדיקה ראשונית המספרים שמפרסם משרד ההסברה העזתי של ארגון הטרור חמאס שנתפס משקר מספר פעמים, לא עולים בקנה אחד עם המידע הקיים בצה"ל, החימושים המדויקים בהם נעשה שימוש והדיוק בפגיעה.

למרות האמצעים הרבים שצה"ל נוקט על מנת לאפשר לתושבי עזה להתרחק מאיזורי קרב, ובהם הגדרת האיזור ההומניטרי, ארגון הטרור החמאס ממשיך להטמיע את הפעילים והתשתיות הצבאיות שלו באזור ההומניטרי, ולהשתמש באזרחים כמגן אנושי באופן שיטתי.

