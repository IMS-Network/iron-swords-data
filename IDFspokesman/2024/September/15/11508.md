## Message 11508

דובר צה"ל:

מטוסי קרב של חיל האוויר תקפו לפני זמן קצר, באופן ממוקד ובהכוונה מודיעינית של אמ"ן, שב"כ ופיקוד הדרום, מתחם פיקוד ושליטה של ארגון הטרור חמאס שהוקם במרחב ששימש בעבר כבית הספר 'ע'אזי אל שווא' שבבית חאנון. 

מתחם הפיקוד והשליטה שימש את המחבלים כמקום מסתור והיערכות לירי תמ"ס לעבר כוחות צה"ל ומדינת ישראל בשבועות האחרונים.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף. 

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה"ל ימשיך לפעול בעוצמה ובנחישות כנגד ארגוני הטרור המשתמשים בבתי ספר ובמוסדות אזרחיים כמחסה.

