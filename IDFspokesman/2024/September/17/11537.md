## Message 11537

דובר צה"ל: 

צה"ל חיסל מחבל ששימש כאחראי היחידה הרקטית של מרחב רפיח בארגון הטרור הג'יהאד האיסלאמי הפלסטיני וניהל לחימה וירי לעבר עורף מדינת ישראל

אתמול (ב'), כלי טיס של חיל האוויר, בהכוונת מידע מודיעיני של אמ״ן ופיקוד הדרום, תקף וחיסל במרחב ההומניטרי בח'אן יונס את המחבל אחמד עאיש סלאמה אלחשאש, ששימש כאחראי היחידה הרקטית של מרחב רפיח בארגון הטרור הג׳יהאד האיסלאמי הפלסטיני.

במסגרת תפקידו אלחשאש היווה מוקד ידע משמעותי במערך הרקטי, במהלך הלחימה שימש כמנהל לחימה וירי לעבר עורף מדינת ישראל מתוך האזור ההומניטרי בו פעל.

טרם התקיפה ננקטו צעדים רבים כדי לצמצם את הסיכוי לפגיעה בבלתי מעורבים, לרבות שימוש בחימוש מדויק, חוזי מהאוויר ומידע מודיעיני נוסף.

ארגוני הטרור ברצועה מפרים באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה"ל ימשיך לפעול בעוצמה ובנחישות כנגד ארגוני הטרור.

