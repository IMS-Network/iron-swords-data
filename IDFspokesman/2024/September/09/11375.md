## Message 11375

דובר צה"ל:

מבנים צבאיים ועמדות תצפית: צה"ל ממשיך לתקוף בדרום לבנון

בשעות האחרונות, מטוסי קרב של חיל האוויר תקפו מספר מבנים צבאיים ועמדת תצפית ששימשו את ארגון הטרור חיזבאללה במרחב כפר כילא שבדרום לבנון.

לפני זמן קצר, כוח מגדוד 595 בחטיבת ההרים, זיהה עמדת תצפית של ארגון הטרור חיזבאללה בכפר שובא שבדרום לבנון. בסגירת מעגל מהירה, עמדת התצפית הותקפה על ידי טנק. 

בנוסף, כלי טיס תקף מחבל במרחב תלוסה. 

במהלך היום, זוהו נפילות של שלוש מטרות אוויריות במרחב סמוך לשלומי, וכתוצאה מהן שני לוחמי צה"ל נפצעו באורח קל.

הלוחמים פונו לקבלת טיפול רפואי בבית החולים, משפחותיהם עודכנו.

![Video](https://data.iron-swords.co.il/2024/September/09/11375/11375_media.mp4)
