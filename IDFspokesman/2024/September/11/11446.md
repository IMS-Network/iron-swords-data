## Message 11446

דובר צה"ל:

משגר רקטות, תשתיות צבאיות ומבנים צבאיים: צה"ל ממשיך לתקוף מטרות טרור של חיזבאללה בדרום לבנון

לפני זמן קצר, מטוסי קרב של חיל האוויר בהכוונת פיקוד הצפון, תקפו מספר תשתיות צבאיות של ארגון הטרור חיזבאללה במרחב אל-ח'ריבה שבדרום לבנון. בנוסף, הותקף משגר רקטות של הארגון במרחב עייתא א-שעב שבדרום לבנון.

מוקדם יותר היום, מטוסי קרב של חיל האוויר תקפו מבנים צבאיים של הארגון במרחבים חולא, עייתא א-שעב ומרווחין שבדרום לבנון. 

בהמשך להתרעות שהופעלו בשעה 17:11 במרחב ערב אל ערמשה, זוהו כ-30 שיגורים שחצו משטח לבנון ונפלו בשטח פתוח, אין נפגעים.

בהמשך להתרעות שהופעלו בשעה 18:15 במרחב מתת, זוהו כעשרה שיגורים שחצו משטח לבנון, זוהו מספר פגיעות במרחב מתת והשאר נפלו בשטחים פתוחים, אין נפגעים.

![Video](https://data.iron-swords.co.il/2024/September/11/https://data.iron-swords.co.il/2024/September/11/11446/11446_media.mp4)
