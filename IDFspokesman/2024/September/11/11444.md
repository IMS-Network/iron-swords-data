## Message 11444

הודעה משותפת לדובר צה"ל ודוברות שב"כ:

צה"ל ושב"כ חיסלו שני מחבלים אשר השתתפו בטבח הרצחני ב-7 באוקטובר

בפעילות משותפת של צה"ל ושב"כ בשבוע שעבר (ד׳), בהכוונה של אמ"ן, שב״כ וגדוד 414, כלי טיס של חיל האוויר תקף וחיסל את המחבל עבדאללה אבו ריאלה, מחבל בגדוד "שאטי" של ארגון הטרור חמאס. 

המחבל עבדאללה אבו ריאלה לקח חלק בטבח הרצחני ב-7 באוקטובר, היה מעורב במתווי טרור נגד כוחות צה"ל במהלך המלחמה ולקח חלק בהחזקתה של רב״ט נועה מרציאנו ז"ל, אשר נחטפה במהלך טבח ה-7 באוקטובר ונרצחה בבית החולים שיפאא.

בפעילות משותפת נוספת של צה"ל ושב"כ, כלי טיס של חיל האוויר תקף בהכוונת אוגדת עזה וחיסל את המחבל אימן ח'אלד אחמד אבו אליחני, מחבל נ'חבה, אשר השתתף בטבח הרצחני ב-7 באוקטובר במרחב מעבר ארז.

