## Message 11426

דובר צה"ל:

המבצע בצפון השומרון ממשיך עם 6 מחבלים שחוסלו מהקרקע ומהאוויר, השמדת מעבדת מטענים, חמ"ל תצפיות, מחרטה לייצור אמל"ח וניטרול רכב תופת; ברחבי יהודה ושומרון וחטיבת הבקעה והעמקים הכוחות עצרו 23 מבוקשים 

כוחות צה"ל שב"כ ומגב פעלו במבצע בטולכרם, חיסלו מחבל חמוש ופגעו במחבלים נוספים, איתרו והשמידו מעבדת מטענים, חמ"ל תצפיות ומחרטה לייצור אמצעי לחימה.

כחלק מהמבצע בצפון השומרון, פועלים מהלילה כוחות צה״ל, שב״כ ושב״ס לסיכול טרור במרחב טובאס וטמון שבמרחב חטיבת הבקעה והעמקים. כלי טיס של חיל האוויר תקף וחיסל חולייה של חמישה מחבלים חמושים במטענים אשר היוו איום על הכוחות. 
כמו כן, במהלך הפעילות הוחרמו אמצעי לחימה, הושמדו מטענים והתנהלו חילופי אש, זוהו פגיעות במספר מחבלים. אין נפגעים לכוחותינו. 

בטובאס אותר רכב ממולכד ובו נמצאו מטעני נפץ ומערכת הפעלה מרחוק. כוחות הנדסה של החטיבה נטרלו את הרכב ונעצרו מספר חשודים במרחב.

בשני מבצעים, בבית אומר שבעציון ובחטיבת יהודה, עצרו חמישה מבוקשים, החרימו רחפן ותיחקרו עשרות חשודים.

