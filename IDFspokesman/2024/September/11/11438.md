## Message 11438

דובר צה"ל:

מפקד חיל האוויר ומפקד פיקוד הדרום הגיעו למרחב בו התרסק מסוק ה'ינשוף' הלילה

מפקד חיל האוויר, אלוף תומר בר: "בלילה האחרון תוך כדי פעילות מצילת חיים של פצוע ירי קשה מהרצועה איבדנו בהתרסקות מסוק 'ינשוף' מטייסת 123 בשלב הנחיתה שני לוחמי מילואים, מטובי אנשינו, בנוסף נפצעו 8 לוחמים חלקם קשה מאוד. 

אני לאחר סיור באתר התאונה וביקור בסורוקה של הפצועים כולנו מחבקים את משפחות הנופלים ונמשיך ללוות את הפצועים. 

זוהי תאונה מבצעית, בה מסוק הינשוף התרסק במשימה הערכית ביותר של פינוי פצועים.  במשימת החילוץ ההרואית על הקרקע פעלו כוחות אוגדה 162 בנחישות להצלת חיים.

במהלך 11 חודשי המלחמה פינה חיל האוויר מעל 1,800 פצועים, בהם פינויים מעומק הרצועה תוך סיכון חיים משמעותי. משימת הצלת חיים. חיל האוויר מתאבל על לוחמיו ובה בעת לא עוצר וממשיך במשימות בכלל זירות הפעולה. מסוק הינשוף גם כעת עומד בכוננות לחילוץ. כדברי יחידת 669 "בצרה קראת ואחלצך" - כל יום, גם היום.  הבוקר מונתה ועדת חקירה לבירור פרטי ההתרסקות. 

גאה בחיל, במשימותיו והישגיו. מגבה את כלל לוחמי הטייסת ולוחמי יחידת החילוץ, אנו כואבים את כאב האובדן וממשיכים להלחם".

![Video](https://data.iron-swords.co.il/2024/September/11/11438/11438_media.mp4)
