## Message 11532

דובר צה"ל:

מחסן אמצעי לחימה, עמדת תצפית ומבנים צבאיים; צה"ל ממשיך לתקוף מטרות של חיזבאללה בשטח לבנון

מטוסי קרב תקפו מוקדם יותר היום מחסן אמצעי לחימה, עמדת תצפית ומבנים צבאיים של ארגון הטרור חיזבאללה במרחבים רב א-תלתין, חולא, מרון א-ראס ובליידא שבדרום לבנון.

בנוסף, צה״ל תקף בירי ארטילרי במרחב א-נקורה שבדרום לבנון.

בהמשך להתרעות שהופעלו במרחב מטולה בשעה 20:13, זוהה שיגור אחד שחצה משטח לבנון, זוהתה פגיעה במבנה במרחב, אין נפגעים.

בהמשך להתרעות שהופעלו בשעה 18:54 במרחב רמות נפתלי, זוהו כעשרה שיגורים שחצו משטח לבנון, מרביתם יורטו על ידי לוחמי ההגנה האווירית, זוהתה נפילה במרחב, אין נפגעים.

