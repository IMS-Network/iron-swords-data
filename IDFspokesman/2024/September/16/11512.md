## Message 11512

דובר צה"ל:

בפעם השנייה - לוחמי חטיבה 5 חוזרים לתמרון במרכז רצועת עזה - תיעוד מסדרת התרגילים של לוחמי המילואים

לוחמי חטיבת המילואים 5 חזרו לתמרן במרכז רצועת עזה בפיקוד אוגדה 252.

כוחות חטיבה 5 נלחמו ברצועת עזה במשך חודשים ארוכים במרחב בית חאנון, ח׳רבת אח׳זעה ומסדרון מרכז הרצועה לאחר שהשלימו את משימת ההגנה על היישובים והקיבוצים בעוטף עזה וטיהור המרחב בימיה הראשונים של הלחימה. 

ביממות האחרונות, לוחמי החטיבה השלימו סדרת אימונים ותרגול במרכז לאימוני היבשה (מל"י). הכוחות ביצעו אימונים ותרגילים בלוחמה בשטח פתוח ובנוי והעלו את הכשירות המבצעית לקראת משימתם במרכז הרצועה. בנוסף, הכוחות השלימו היערכות לוגיסטית וקיימו אימוני ניוד, אספקה ומענה רפואי מיידי לקראת הלחימה.

לוחמי חטיבות המילואים מהווים נדבך מרכזי והכרחי בהגנה על אזרחי מדינת ישראל וביטחון המדינה.

