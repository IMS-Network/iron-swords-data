## Message 11987

הודעה משותפת לדובר צה"ל ודוברות שב"כ:

צה"ל ושב"כ חיסלו את ראש זירת לבנון בארגון הטרור חמאס 

בפעילות משותפת של צה"ל ושב"כ, במהלך הלילה חיל האוויר תקף, בהכוונה מודיעינית של שב"כ, אמ"ן ופיקוד הצפון, את המחבל פתחי שריף, ראש זירת לבנון בארגון הטרור חמאס. 

שריף היה אמון על תיאום הפעילות של חמאס מלבנון מול גורמי חיזבאללה, וכן היה אחראי על מאמצי ההתעצמות של הארגון בלבנון בתחום גיוס פעילים ורכש אמצעי לחימה. 

שריף הוביל את מאמצי בניין הכוח של ארגון הטרור חמאס בלבנון ופעל לקדם את האינטרסים של חמאס בזירה, הן מבחינה פוליטית והן מבחינה צבאית.

צה"ל ושב"כ נחושים להמשיך לפעול ולפגוע בכל מי שמהווה איום על אזרחי מדינת ישראל.

