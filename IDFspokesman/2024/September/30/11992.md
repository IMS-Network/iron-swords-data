## Message 11992

הודעה משותפת לדובר צה"ל ודוברות שב"כ:

צה"ל ושב"כ חיסלו את מפקד ארגון הטרור החזית העממית בלבנון האחראי על הכוונת טרור ביהודה ושומרון  

בפעילות משותפת של צה"ל ושב"כ, במהלך הלילה חיל האוויר תקף, בהכוונה מודיעינית של שב"כ, אמ"ן ופיקוד הצפון, את המחבל נצ׳אל עבד-אלעאל, מפקד ארגון הטרור החזית העממית בלבנון. יחד עימו חוסל המחבל, עמאד עודה, ראש המשרד הצבאי של ארגון החזית העממית בלבנון.

עבד-אלעאל הוביל את מאמצי ארגון החזית העממית לתכנון והוצאה לפועל של פיגועי טרור לעבר מדינת ישראל, ושימש כאחראי על הכוונת פעילות הטרור של הארגון בשטחי יהודה ושומרון. במסגרת זו, פעל להקמת תשתיות צבאיות ביהודה ושומרון לקידום פיגועים נגד יעדים ישראלים. 

 נצ׳אל עבד-אלעאל הכיוון את פיגוע הנחת מטען החבלה באוטובוס בביתר עילית ב-9.3.2023, ופיגוע ירי מרכב חולף בצומת חווארה ב-25.3.2023, בו נפצעו שני חיילים. שתי החוליות שביצעו את הפיגועים נעצרו על ידי שב"כ.

