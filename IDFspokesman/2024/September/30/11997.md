## Message 11997

דובר צה"ל:

צה"ל השמיד מחסן משגרי טילי קרקע-אוויר שחיזבאללה מיקם כ-1.5 קילומטרים משדה התעופה הבינלאומי של לבנון

מערך ההגנה האווירית של חיזבאללה מצויד בסוללות טילי קרקע-אוויר שמוסתרות בתשתיות אזרחיות בחסות האוכלוסייה האזרחית בלבנון.

טילי הקרקע-אוויר מהווים איום על המרחב האווירי הבינלאומי למטוסי נוסעים ויכולים לפגוע בכל כלי טיס שטס במרחב שמי לבנון.

כחלק מגלי התקיפה הנרחבים בלבנון, בתקיפה מדויקת של חיל האוויר, מטוסי קרב תקפו תשתית משגרי טילי קרקע-אוויר שהוצבה בסמוך לנמל התעופה הבינלאומי של ביירות. תשתית זו, כמו תשתיות נוספות של מערך ההגנה האווירית של חיזבאללה, פרוסות בכל רחבי לבנון ומהוות איום על מרחב התעופה הבינלאומי.

במסגרת מבצע ׳חיצי הצפון׳, חיל האוויר תקף עשרות מפקדות, מחסנים ומשגרי טילי קרקע אוויר לטווחים שונים של ארגון הטרור חיזבאללה.

תקיפות אלו מאפשרות להשלים מאות גיחות התקפה של כלי טיס ומטוסי קרב בכל רחבי לבנון להסרת האיומים השונים.
צה"ל ימשיך לתקוף, לפגוע ולגרוע יכולות ותשתיות צבאיות של ארגון הטרור חיזבאללה בלבנון.

![Video](https://data.iron-swords.co.il/2024/September/30/11997/11997_media.mp4)
