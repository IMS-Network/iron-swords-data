## Message 11302

דובר צה"ל: 

בעשרה ימים של פעילות מבצעית במרחב ג'נין: חוסל מפקד התארגנות הטרור של חמאס במרחב, הותקפו מהאוויר מחבלים ותשתיות טרור והושמדו עשרות מטענים

בשבוע וחצי האחרונים, כוחות צה"ל, שב"כ, ומג"ב פועלים במרחב ג׳נין שבחטיבת מנשה. 

עד כה, חוסלו בג׳נין 14 מחבלים, נעצרו מעל ל-30 חשודים, הושמדו כ-30 מטענים שהוטמנו בצירים, ובוצעו ארבע תקיפות אוויריות במרחב. בנוסף, הושמדו תשתיות טרור רבות, ביניהן מצבור אמצעי לחימה תת-קרקעי שאותר מתחת למסגד ומעבדה לייצור מטענים.

הכוחות איתרו והחרימו נשקים רבים ואמצעי לחימה נוספים. 

במהלך הפעילות, חוסל מפקד התארגנות הטרור של חמאס בג׳נין, המחבל וסאם חאזם, אשר הכווין פיגועי ירי ומטענים במרחב ג׳נין והיה אחראי לקידום פעולות טרור ביהודה ושומרון.

הכוחות ממשיכים במבצע עד להשגת יעדיו.

![Video](https://data.iron-swords.co.il/2024/September/06/11302/11302_media.mp4)
