## Message 11681

"זו לא הפגיעה המשמעותית הראשונה שלנו בכוח רדואן, כוח הפשיטה המיוחד של חיזבאללה. מתחילת המלחמה אנחנו תוקפים ומשמידים את היכולות והתשתיות של הכוח הזה בדרכים ובתחבולות שונות, יוזמים ופועלים בלי הפסקה. מתחילת המלחמה צה"ל פגע בחיזבאללה בשיטתיות - יום אחרי יום. במשך חודשים אנחנו גורעים את היכולות שחיזבאללה בנה לאורך עשרות שנים, שכבה אחרי שכבה, בדגש על יכולות השיגור והלחימה שלו. אנחנו מרחיקים את חיזבאללה מקו הגבול, המאיים על אזרחי ישראל, אלה שגרים בסמוך לגבול ורוצים לדעת שהוא לא יימצא שם יותר. חיסלנו למעלה מ-600 מחבלים, עשרות מהם מהצמרת הצבאית של ארגון חיזבאללה. המחיר שחיזבאללה משלם הולך וגדל, התקיפות שלנו ילכו ויתגברו.
תקפנו בימים האחרונים מאות יעדי טרור בלבנון. היום בבוקר חיזבאללה ירה פעם נוספת לעבר הצפון. זהו ירי לעבר אזרחים, אף מדינה ריבונית לא יכולה לאפשר איום כזה על אזרחיה ועל ריבונותה. חיזבאללה ממקם את המשגרים שלו, בסמוך לאזרחים לבנונים ובכך הוא מסכן אותם - אנחנו נעשה את כל מה שנדרש להסיר ולסכל איומים לעבר מדינת ישראל.
אנחנו נחזיר את התושבים בביטחון לבתיהם, ואם חיזבאללה עדיין לא הבין זאת, הוא יקבל עוד מכה ועוד מכה - עד שהארגון הזה יבין.
יש לנו צריך להגיד עוד יכולות רבות שטרם הפעלנו אותן, אנחנו נמצאים במוכנות גבוהה מאוד גם בהתקפה וגם בהגנה. אנחנו מוכנים היטב לשלבים הבאים, ומתכננים אותם בצורה איכותית לימים הבאים.
אני רוצה לפנות מכאן הערב לתושבי הצפון, אני זוכר היטב קרוב לשנה אתם לא נמצאים בבתים שלכם, אני רוצה שתדעו - צה"ל עושה מסביב לשעון, עם כוחות רבים, בכדי להחזיר אתכם לבתיכם בביטחון. אנחנו לא נתפשר על הביטחון שלכם, של המשפחות שלכם, של הילדים שלכם. אנחנו עושים זאת יד ביד עם ראשי הרשויות, ראשי המועצות המקומיות, הם מגלים בימים המורכבים האלה מנהיגות יוצאת דופן וראויה להערכה רבה מצד כולנו.
לתושבים בעורף – צריך להמשיך לנהוג באחריות כפי שעשיתם לאורך כל המלחמה, כפי שעשו רבים היום בבוקר בצפון במטחים שנורו לצפון המדינה. אנחנו נלחמים בחזיתות רבות, והאויבים שלנו ינסו לאתגר אותנו. אני יודע שזה לא פשוט, אבל התנהלות נכונה שלכם תמנע הישגים לאויב.
למעלה מאחד עשר חודשים, צה"ל נלחם בנחישות בדרום ובצפון, במקביל לפעילות בחזיתות ממזרח – יהודה ושומרון, תימן, עירק וכמובן איראן. אנחנו נלחמים למימוש מטרות המלחמה כולן – פירוק החמאס בעזה, על המפקדים שלו, על הפעילים שלו, על התשתיות שלו.
השבת החטופים כולם - זוהי משימה דחופה, גם כשאנחנו נלחמים בצפון, אנחנו לא מפסיקים לפעול למימוש המטרה החשובה והדחופה הזו, וכמובן, השבת תושבי הצפון לבתיהם בביטחון. בשם כל צה״ל חשוב לי לומר, אנחנו מצדיעים לאלו המשלמים את המחיר הקשה של מלחמתנו – המשפחות השכולות והפצועים, וזוכרים כמה מחיר זה כואב. נמשיך ללכת בדרך של הנופלים בהתמדה ובעוצמה.
מפקדי צה"ל ולוחמיו, גם בסדיר וגם רבים רבים אנשי מילואים, עומדים איתן לאורך זמן, וגם ברגעים אלו נמצאים בכל הגבולות, ובכל הזירות – נלחמים ומגנים על הביטחון שלנו כאן במדינת ישראל".

