## Message 11665

דובר צה"ל:

כלי טיס של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב״כ ופיקוד דרום, מחבלים של ארגון הטרור חמאס ששהו במתחם ששימש בעבר כבית הספר 'כפר קאסם' בצפון רצועת עזה. 

טרם התקיפה ננקטו צעדים רבים בכדי לצמצם את הסיכוי לפגיעה בבלתי מעורבים לרבות שימוש בחימוש מדויק, חוזי מהאוויר ומידע מודיעיני נוסף. 

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בנחישות כנגד ארגוני הטרור המשתמשים בבתי ספר ובמוסדות אזרחיים כמחסה.

