## Message 11680

דובר צה"ל: 

הצהרת הרמטכ"ל מבסיס תל נוף: "אנחנו נחזיר את התושבים בביטחון, ואם חיזבאללה עדיין לא הבין זאת, הוא יקבל עוד מכה ועוד מכה - עד שיבין" 

מצורפים דבריו המלאים של הרמטכ״ל:
"צה"ל העלה בימים אלה את המוכנות שלו לשיא. ביום שישי האחרון, פגענו בשרשרת הפיקוד של כוח העילית של חיזבאללה – יחידת רדואן, וגם המפקד הבכיר שלהם איברהים עקיל, חוסל. זה יכולת חשובה מאוד בארגון הטרור חיזבאללה, אני יודע עד כמה זה מטלטל את הארגון. המפקדים האלה תכננו במשך שנים תוכניות לכיבוש הגליל, הם אחראיים להריגתם של אזרחים ישראלים רבים, גם חיילים לאורך שנים.
הם תכננו איך להוציא את הפיגוע הבא, יכול להיות שזה מה שהם עסקו בו באותה פגישה ביום שישי אחר הצהריים, איך לחדור למדינת ישראל, לרצוח אזרחים, לחטוף חיילי צה״ל - אנחנו הקדמנו אותם. זה עובר דרך יכולות מאוד טובות של צה״ל, גם במודיעין, גם בהתקפה. הפגיעה של צה"ל בשרשרת הפיקוד של חיזבאללה, היא מסר ברור לארגון חיזבאללה, היא פוגעת בו קשה, והיא גם מסר לכל המזרח התיכון כולו ואפילו יותר מכך- אנחנו נדע להגיע לכל מי שיאיים על אזרחי מדינת ישראל".

![Video](https://data.iron-swords.co.il/2024/September/22/11680/11680_media.mp4)
