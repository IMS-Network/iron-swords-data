## Message 11795

דובר צה"ל:

למעלה מ-40 מחבלים חוסלו ביממה האחרונה: לחימת הכוחות ברצועת עזה 

ביממה האחרונה חיסלו כוחות צה"ל הלוחמים ברצועת עזה כ-40 מחבלים מדרגי השטח וממערכי הלחימה השונים של ארגון הטרור חמאס: המערך הרקטי, מערך אמצעי הלחימה ומערך ההסברה של הארגון.  

בצפון הרצועה, אוגדת עזה מבצעת פשיטות ממוקדות במרחב בית לאהיה להשמדת תשתיות טרור של ארגון הטרור חמאס. במהלך הפעילות הלוחמים איתרו והשמידו שלוש כוורות משגרים אשר הכילו 27 קני שיגור. באחת מהן נמצאו שלושה קנים טעונים ברקטות המוכנות לשיגור באופן מיידי.

במרכז הרצועה, כוחות אוגדה 252 החלו במספר מבצעים במקביל בפאתי נוסיראת, צברה וזייתון במטרה להשמיד תשתיות טרור. בנוסף, אותרו והושמדו מספר פירים משמעותיים במרחב ותצפיות אויב. 

בדרום הרצועה, כוחות אוגדה 162 ממשיכים לפעול במרחב רפיח וציר פילדלפי. הלוחמים חיסלו מחבלים אשר פעלו מתוך פיר במבנה ואיתרו אמצעי לחימה רבים.

![Video](https://data.iron-swords.co.il/2024/September/25/11795/11795_media.mp4)
