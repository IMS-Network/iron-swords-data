## Message 11808

מצורפים דבריו המלאים של הרמטכ״ל: ״אתם שומעים את המטוסים כאן למעלה, אנחנו תוקפים כל היום. גם כדי להכין את השטח לקראת האפשרות של הכניסה שלכם, וגם כדי להמשיך לפגוע בחיזבאללה. חיזבאללה היום הרחיב את מעגל האש שלו, בהמשך היום, יקבל מענה חזק מאוד. אתם תתכוננו.
היום נמשיך, אנחנו לא עוצרים, ממשיכים לתקוף וממשיכים לפגוע בהם בכל מקום. המטרה היא מטרה מאוד ברורה להחזיר את תושבי הצפון בטוח. כדי לעשות את זה אנחנו מכינים את המהלך של התמרון, והמשמעות היא שהנעליים הצבאיות שלכם, מגפי התמרון, נכנסות לתוך שטח האויב, נכנסות לכפר שחיזבאללה הכין אותו כמוצב צבאי גדול, עם תת קרקע, עם נקודות שהות, עם מקפצות לזנק לתוך השטח שלנו ולבצע התקפה על אזרחים ישראלים. הכניסה שלכם לשם בעוצמה, המפגש עם פעילי חיזבאללה שם, שיראו מה זה לפגוש כוח לוחם מקצועי, מיומן מאוד עם ניסיון בלחימה. אתם באים הרבה יותר חזקים מהם, הרבה יותר מנוסים מהם, נכנסים פנימה, משמידים שם את האויב, הולכים חד להשמיד תשתיות. אלה הדברים שיאפשרו לנו להחזיר את תושבי הצפון אחר כך בביטחון״.

