## Message 11224

במהלך היממה האחרונה, מטוסי קרב של חיל האוויר תקפו משגר של ארגון הטרור חיזבאללה ממנו בוצעו שיגורים לעבר הגליל המערבי במרחב עייתא א-שעב שבדרום לבנון.

במהלך היום מטוסי קרב של חיל האוויר תקפו מבנים צבאיים של ארגון הטרור חיזבאללה במרחבים בית ליף, א-טייבה ואל-עדייסא שבדרום לבנון. 

לפני זמן קצר, מטוסי קרב של חיל האוויר תקפו משגר ותשתית צבאית של ארגון הטרור חיזבאללה במרחב בינת ג'בל שבדרום לבנון.

כמו כן, כוחות צה"ל תקפו בירי ארטילרי במרחבים כפר שובא ושבעא שבדרום לבנון.

כתוצאה מנפילה במרחב כפר יובל, נפצע חייל צה"ל במילואים, חבר כיתת כוננות, במצב בינוני, החייל פונה לבית חולים ומשפחתו עודכנה. בנוסף, נפגע אזרח באורח קשה ופונה לקבלת טיפול רפואי בבית חולים.

בהמשך להתרעות שהופעלו בין השעות 17:34- 17:26 בגליל המערבי מוקדם יותר היום, זוהו כעשרה שיגורים, רובם נפלו בשטח פתוח, אין נפגעים.

בהמשך להתרעות שהופעלו בשעות 18:37 ו-18:48 במשגב עם, מדובר בזיהוי שווא.

בהמשך להתרעות שהופעלו בשעה 20:10 בממתת, זוהו כ-20 שיגורים שחצו, חלקם יורטו, זוהו מספר נפילות במספר מרחבים. אין נפגעים. כוחות צה"ל מגיבים בירי ארטילרי לעבר מקורות הירי.

![Video](https://data.iron-swords.co.il/2024/September/01/11224/11224_media.mp4)
