## Message 11610

דובר צה"ל:

צה"ל תקף בשישה מרחבים מבנים צבאיים ששימשו את ארגון הטרור חיזבאללה בדרום לבנון

מוקדם יותר היום, כוח מיחידה 869 זיהו מחבל של ארגון הטרור חיזבאללה שנכנס למבנה צבאי של הארגון במרחב כפר כילא שבדרום לבנון, בסגירת מעגל מהירה, כלי טיס של חיל האוויר תקף את המבנה בו פעל המחבל.

כמו כן, מטוסי קרב של חיל האוויר תקפו מבנים צבאיים ששימשו את ארגון הטרור חיזבאללה במרחבים עיתרון, כפר כילא, מיס אל ג'בל, א-טייבה, אל-עדייסא ויארון שבדרום לבנון.

בנוסף, בוצע ירי ארטילרי לעבר מספר מרחבים בדרום לבנון. 

בהמשך להתרעות שהופעלו במרחבים רמת הגולן, צפת והגליל העליון בשעות האחרונות, זוהו כ-120 שיגורים שחצו משטח לבנון, חלק מהמטרות יורטו על ידי לוחמי ההגנה האווירית. 
בנוסף זוהו מספר נפילות של שברי יירוט במספר מרחבים.
כוחות כיבוי פועלים כעת לכיבוי שריפות שפרצו במספר מרחבים.

בהמשך להתרעות שהופעלו במרחבים מירון ונטועה בשעה 13:56, זוהו כ-20 שיגורים שחצו משטח לבנון, חלק מהמטרות יורטו על ידי לוחמי ההגנה האווירית והשאר נפלו בשטח פתוח, אין נפגעים.

![Video](https://data.iron-swords.co.il/2024/September/20/https://data.iron-swords.co.il/2024/September/20/11610/11610_media.mp4)
