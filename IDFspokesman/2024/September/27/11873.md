## Message 11873

דובר צה"ל:


צה"ל ממשיך לפגוע בצמרת ארגון הטרור חיזבאללה: לצד אברהים מחמד קביסי, חוסלו סגנו ובכירים נוספים בארגון

בהמשך לתקיפת צה"ל ביום שלישי, בה חוסל על ידי מטוסי קרב המחבל אבראהים מחמד קביסי, מפקד מערך הטילים והרקטות של ארגון הטרור חיזבאללה במרחב ביירות, כעת ניתן לפרסם כי יחד עימו חוסלו סגנו, המחבל עבאס אבראהים שרף אלדין ובכיר נוסף במערך הטילים, המחבל חסין האני. המחבל חסין האני היה מקורב לפואד שוכר, המפקד הצבאי הבכיר ביותר בארגון הטרור חיזבאללה וראש המערך האסטרטגי של הארגון, שחוסל בחודש יולי. 

בנוסף, המחבל פואד שפיק ח'זעל ח'נאפר, פעיל בכיר במערך טילי הקרקע-קרקע של חיזבאללה, חוסל בתקיפה נוספת של צה"ל. 

מחבלים אלו היוו מוקדי ידע בארגון הטרור חיזבאללה והובילו לאורך שנים מתווי טרור ותהליכי בניין כוח לפגיעה בעורף הישראלי. צה"ל ימשיך לפעול בעוצמה ובנחישות נגד ארגון הטרור חיזבאללה, למען השבת הביטחון לתושבי הצפון ולעורף הישראלי.

