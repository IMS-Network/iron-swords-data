## Message 11892

דובר צה״ל:


צה"ל חיסל את מפקד יחידת הטילים בדרום לבנון ומפקדים נוספים ביחידת הטילים של חיזבאללה

מטוסי קרב של חיל האוויר תקפו וחיסלו את המחבלים מחמד עלי אסמאעיל, מפקד יחידת הטילים של חיזבאללה בדרום לבנון, ואת סגנו, המחבל חסין אחמד אסמאעיל. איתם חוסלו מפקדים ומחבלים נוספים של חיזבאללה.

המחבל מחמד עלי אסמאעיל אחראי על מתווי טרור רבים מגזרתו לעבר שטח מדינת ישראל, בהם שיגורי רקטות לעבר שטח מדינת ישראל ושיגור טיל הקרקע-קרקע לעבר מרכז הארץ ביום רביעי האחרון.

חיסולם מצטרף לחיסולו של ראש מערך הטילים והרקטות של חיזבאללה, המחבל איבראהים מחמד קביסי, ולחיסולם של בכירים נוספים במערך הטילים והרקטות של חיזבאללה. 

צה״ל ימשיך לפעול בעוצמה ובנחישות נגד ארגון הטרור חיזבאללה, לפגוע ולחסל את בכירי ארגון הטרור.

