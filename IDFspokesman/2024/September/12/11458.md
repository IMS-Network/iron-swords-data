## Message 11458

הודעה משותפת לדובר צה"ל ודוברות שב"כ:

שלושה מחבלים בכירים חוסלו אמש בתקיפה אווירית במרחב טולכרם; ראשי ארגון הטרור גא"פ בנור א-שמס ומחבל החשוד במעורבות בהריגת לוחם הימ"ס, רס"ר מקסים ריז'קוב ז"ל

בפעילות משותפת של צה"ל ושב"כ, כחלק מהמבצע בצפון השומרון, אתמול (ד') כלי טיס תקף חוליית מחבלים מתשתית הטרור בנור א-שמס אשר נסעו ברכב בעודם חמושים. 

מהמחוסלים, מחמד אבו עטיה, עמאד שחאדה וצלאח אלבדו - מחבלים בכירים המשויכים לג׳יהאד האיסלאמי,  המעורבים בפיגועי ירי ומטענים, שילוח מחבלים והכנת תכניות לפעילות טרור נגד יישובים ישראליים וכוחות הביטחון.
בנוסף, המחבל מחמד אבו עטיה חשוד בהריגת לוחם הימ"ס, רס"ר מקסים ריז׳קוב ז"ל ב-19 באוקטובר 2023.

כוחות הביטחון ימשיכו לפעול נגד תשתיות טרור הפועלות כדי לפגוע בתושבי מדינת ישראל.

![Video](11458/11458_media.mp4)
