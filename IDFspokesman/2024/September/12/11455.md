## Message 11455

דובר צה"ל:

אמש (ד'), הותקפו באופן ממוקד ובהכוונה מודיעינית של אמ"ן, שב"כ ואוגדה 252, מחבלים שפעלו במתחם פיקוד ושליטה במרחב ששימש בעבר כבית ספר "אלג'עוני" בנוציראת, שבמרכז רצועת עזה.

עם קבלת הטענה כי עובדים מקומיים פלסטינים של סוכנות אונר״א נהרגו בתקיפה, צה״ל פנה אתמול לסוכנות לקבלת פרטים ושמות על מנת לבחון לעומק את הטענה ונכון לכתיבת שורות אלה טרם נענה על אף פניות חוזרות ונשנות.

עד כה התקבל אימות לחיסולם של מספר מחבלים מארגון הטרור חמאס, בהם:

1. איסר קרצ'איא - מחבל בזרוע הצבאית ובמנגנון ביטחון הפנים של ארגון הטרור חמאס. 
2. מחמד עדנאן אבו זאיד, מחבל בזרוע הצבאית של ארגון הטרור חמאס, עסק בשיגורי פצמ"רים לעבר כוחות צה"ל ושטח מדינת ישראל, שימש בעבר כפעיל בכוח הימי של הארגון, ושימש במקביל כעובד אונר"א.
3. באסם מאג'ד שהאין, ראש חולייה בזרוע הצבאית של ארגון הטרור חמאס, אשר השתתף בטבח הרצחני ב-7 באוקטובר במרחב עוטף עזה. 
4. עמר אלג'דילי, מחבל בזרוע הצבאית ובמנגנון ביטחון הפנים של ארגון הטרור חמאס. 
5. אכרם צאבר אלע'ליצ'י, מחבל בזרוע הצבאית ובמנגנון ביטחון הפנים של ארגון הטרור חמאס. 
6. מחמד עיסא אבו אלמאיר, מחבל בזרוע הצבאית של ארגון הטרור חמאס, השתתף בטבח הרצחני ב-7 באוקטובר במרחב עוטף עזה.
7. שריף סלאם, מחבל בזרוע הצבאית של ארגון הטרור חמאס.
8. יאסר איבראהים אבו שראר - מחבל בזרוע הצבאית של חמאס ופעיל בועדות החירום של חמאס בנציראת, שימש במקביל כעובד אונר"א. 
9. ⁠איאד מטר, מחבל בזרוע הצבאית של ארגון הטרור חמאס, אשר שימש במקביל כעובד אונר"א.

