## Message 11739

דובר צה"ל:

צה"ל תקף היום כ-1,300 מטרות טרור של חיזבאללה ברחבי לבנון

דובר צה"ל, תת-אלוף דניאל הגרי: "הפעולה של צה"ל ביממה האחרונה מוכיחה יכולות תכנון וביצוע גבוהות ומדויקות, והן שהביאו להישגים רבים"

כלי טיס של חיל האוויר בהכוונה מודיעינית של אמ"ן ופיקוד הצפון תקפו היום כ-1,300 מטרות טרור של ארגון הטרור חיזבאללה ברחבי לבנון.

במסגרת התקיפות הותקפו טילי שיוט המגיעים לטווח של מאות קילומטרים, רקטות עתירות משקל, רקטות קטלניות בעלי ראש נפץ של כ-1,000 קילוגרמים, רקטות קצרות טווח, כלי טיס בלתי מאוישים וחמושים מסוג 'ציאד 107'.

אלו יכולות חימוש אסטרטגיות של ארגון הטרור חיזבאללה אותם הוא מיקם בלב הכפרים, בבתי אזרחים ומשם התכוון לשגר אותם ולפגוע באזרחי מדינת ישראל, בו בזמן שהוא מסכן את תושבי לבנון. 

בהתאם להערכת המצב, שר הביטחון הרחיב הערב את המצב המיוחד בעורף לכלל שטח מדינת ישראל. בשלב זה אין כל שינוי בהנחיות ההתגוננות, ואנחנו נעדכן בכל שינוי באופן מיידי כאן ובפלטפורמות הרשמיות.

![Video](11739/11739_media.mp4)
