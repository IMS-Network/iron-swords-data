## Message 11714

דברי דובר צה"ל בהצהרה: 
 
המראות שרואים כעת בדרום לבנון, אלה הם פיצוצים של אמצעי לחימה של חיזבאללה, אשר מתפוצצים בתוך בתים. בכל בית שאנחנו תוקפים, יש אמצעי לחימה – רקטות, טילים, כלי טיס בלתי מאוישים, שהיו מיועדים ומכוונים להרוג אזרחים ישראליים. 
 
אנחנו נערכים לתקוף בזמן הקרוב מטרות טרור באזור בקעת הלבנון, הבקעא. 
חיזבאללה מאחסן שם אמצעי לחימה אסטרטגיים במבנים אזרחיים, ועושה שימוש באוכלוסייה כמגן אנושי ומסכן אותה ביודעין.  
אנחנו פועלים במאמצים אוויריים ומודיעיניים כל העת, כדי לאתר את  אמצעי הלחימה, להשמיד אותם ולהסיר את האיום שהם מהווים על אזרחי מדינת ישראל, תוך צמצום הפגיעה באוכלוסייה האזרחית בלבנון ככל הניתן. 
 
אני מזהיר את תושבי לבנון בכפרים בבקעא, זו אזהרה ממוקדת לכפרים בבקעא. התושבים הנמצאים בסמוך למבנים או בתוך בתים בהם מאוחסנים טילים ואמצעי לחימה - תתרחקו מהם מיד! לשם ביטחונכם והגנתכם. אתם רואים את הפעולה שאנחנו עושים כעת בדרום לבנון. חיזבאללה מתכוון לשגר את אמצעי הלחימה האלה לעבר שטח ישראל, ואנחנו לא נאפשר את זה! תתרחקו מהם לשם הגנתכם. חיזבאללה משקר לכם ומסכן אתכם. הישמעו לאזהרות ולמסרים שיועברו על ידי צה"ל לשם ביטחונכם וביטחון משפחותיכם.

