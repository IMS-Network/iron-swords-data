## Message 11968

דובר צה"ל:

כלי טיס של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן ופיקוד הדרום, מחבלים שפעלו במתחם פיקוד ושליטה של ארגון הטרור חמאס, שהוקם במרחב ששימש בעבר כבית הספר ״אבו ג׳עפר מנצור״ שבצפון רצועת עזה. 

מתחם פיקוד והשליטה שימש את מחבלי החמאס לתכנון והוצאה לפועל של פעולות טרור נגד כוחות צה״ל ומדינת ישראל.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, תצפיות מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות וצרכי טרור.

