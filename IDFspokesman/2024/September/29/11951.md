## Message 11951

דובר צה"ל:

חיל האוויר תקף מטרות של שלטון הטרור החות׳י בתימן כ-1,800 ק״מ מגבול ישראל

במבצע אווירי רחב היקף היום (א׳), עשרות כלי טיס של חיל האוויר בהם מטוסי קרב, מטוסי תדלוק ומודיעין תקפו בהכוונת אגף המודיעין מטרות בשימוש צבאי של שלטון הטרור החות׳י במרחבים ראס עיסא וחודידה שבתימן. צה״ל תקף תחנות כוח ונמל ימי, אשר משמשים לייבוא נפט. 
באמצעות התשתיות והנמלים שהותקפו, השלטון החות׳י מעביר אמצעי לחימה איראנים לאיזור, ואספקה לצרכים צבאיים, ובכך גם נפט. התקיפה בוצעה בתגובה למתקפות האחרונות שביצע השלטון החות׳י לעבר מדינת ישראל. 

לאורך השנה האחרונה, שלטון הטרור החות׳י פועל בהכוונה ובמימון איראני ובשיתוף פעולה עם המיליציות העיראקיות, על מנת לפגוע במדינת ישראל, לערער את הסדר האיזורי ולשבש את חופש השיט העולמי. 

צה״ל נחוש להמשיך לפעול ולפגוע בכל מי שמהווה איום על אזרחי מדינת ישראל, ובכל מרחק בו יידרש.

