## Message 11261

דובר צה"ל:

פיקוד העורף משדרג את אופן הפצת ההתרעה בערוצי הטלוויזיה

פיקוד העורף משדרג את מערכת ההתרעות המשודרת בערוצי הטלוויזיה, החל ממחר (ה׳), במטרה להתריע ולהעביר מידע חיוני לציבור בצורה מהירה, נגישה וברורה יותר.

העיצוב הגרפי החדש, שפותח ע״י פיקוד העורף ובתיאום עם נגישות ישראל וגופי התקשורת, מאפשר שיפור משמעותי בכמות היישובים אותם ניתן להציג בו זמנית על גבי המסך בהתרעה.

שדרוג זה הינו חלק מתהליך מתמשך של שדרוג טכנולוגי, אשר נועד להבטיח שכל אזרח יקבל את התרעות פיקוד העורף בזמן המהיר ביותר ויוכל לפעול בהתאם להנחיות הרלוונטיות ובכך להגן על עצמו ולהציל חיים.

מדבריו של רע"ן התרעה, סא"ל איתי זמיר: ״המערכת החדשה כוללת יכולות תצוגה מתקדמות בנראות ובביצועים ומהווה שיפור משמעותי בכמות היישובים עליהם ניתן להתריע בו זמנית על גבי מסך הטלוויזיה״.

מדבריה של רע״ן הסברה, סא"ל תמר לוויים: ״זהו צעד חשוב נוסף בהגנה על העורף הישראלי, המתאים את עצמו לאיומים המתפתחים בשטח. אנו מחויבים להמשיך להשקיע בשדרוגים מתקדמים ובפיתוחים חדשניים, כדי להבטיח שכל אזרח יקבל בזמן אמת את המידע החיוני להצלת חיים, בצורה מהירה ומדויקת ככל הניתן״.

![Video](11261/11261_media.mp4)
