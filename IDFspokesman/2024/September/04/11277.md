## Message 11277

דובר צה"ל: 

הרמטכ”ל (ראש מטה ההגנה) של איטליה, אדמירל ג'וזפה קאבו דראגונה, הגיע השבוע (ג’) לביקור בישראל כאורחו הרשמי של הרמטכ”ל, רב-אלוף הרצי הלוי.

הרמטכ"לים דנו באתגרים במרחב, ובשיתוף הפעולה בין הצבאות. במהלך הביקור שמע רמטכ"ל איטליה, סקירות אסטרטגיות וביטחוניות מקציני צה"ל, בדגש על המצב בגזרה הצפונית והאירועים המבצעיים האחרונים.

בנוסף, נפגש עם סגן הרמטכ”ל, אלוף אמיר ברעם, ומפקדים בכירים נוספים.

צה”ל ימשיך להעמיק את היחסים המקצועיים בין הצבאות, מתוך מחויבות משותפת לשימור שיתוף הפעולה למען חיזוק היציבות האזורית.

![Video](https://data.iron-swords.co.il/2024/September/04/https://data.iron-swords.co.il/2024/September/04/11277/11277_media.mp4)
