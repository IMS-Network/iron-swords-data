## Message 11468

דובר צה"ל:

בחמישה מרחבים במקביל: המבצע בצפון השומרון נמשך - 10 מחבלים חמושים חוסלו מהקרקע ומהאוויר, רכב תופת, מעבדות מטענים, חמ״לי קשר ואמל״ח רב שהושמדו

במהלך מבצע ממושך במרחב טולכרם ונור א שמס כוחות צק״ח כפיר, מג״ב ושב״כ חיסלו מחבלים בתקיפות אוויריות ומחבל נוסף חוסל בחילופי אש פנים אל פנים. אחד המחבלים שחוסלו, הוא המחבל מחמד אבו עטיה, חשוד בהריגת לוחם הימ"ס, רס"ר מקסים ריז׳קוב ז"ל ב-19 באוקטובר 2023. בנוסף, הכוחות פגעו בכ-15 מחבלים נוספים.

במרחב טובאס, טמון ופרעה פעלו כוחות חטיבת הבקעה והעמקים, אריות הירדן, כפיר, לוחמי דובדבן במילואים, שב"כ, מג"ב, ומצדה של שב"ס במשך 48 שעות במהלכן התבצעו חילופי אש בהם חוסל מחבל שהשליך מטענים לעבר הכוחות. 
כמו כן, אותר רכב ממולכד ובו מטעני נפץ ומערכת הפעלה מרחוק שהושמדה על-ידי כוחות החבלה של מג"ב איו"ש.

![Video](https://data.iron-swords.co.il/2024/September/13/11468/11468_media.mp4)
