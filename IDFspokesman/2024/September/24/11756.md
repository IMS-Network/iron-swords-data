## Message 11756

דובר צה"ל:

צה"ל השלים גל תקיפה נוסף של מטרות חיזבאללה בלבנון, הותקף המשגר ממנו שוגרו הרקטות למרחב אליקים

מטוסי קרב של חיל האוויר השלימו לפני זמן קצר גל תקיפה נוסף בשטח לבנון, בהכוונת אמ"ן ופיקוד הצפון.
במסגרת התקיפות, הושמדו מבנים בהם אוחסנו אמצעי לחימה, משגרים ותשתיות צבאיות נוספות.

בהמשך להתרעות שהופעלו במרחב הכרמל, ואדי ערה, העמקים והמפרץ בין השעות 13:07-13:08, זוהו כחמישה שיגורים שחצו משטח לבנון, חלקם יורטו, זוהתה נפילה של שבריי יירוט במרחב צומת אליקים. 
לאחר זיהוי מקור השיגור, כלי טיס של חיל האוויר תקף והשמיד את המשגר ממנו שוגרו הרקטות למרחב.

חייל צה"ל במילואים נפצע באורח קל כתוצאה מנפילת שברי היירוט במרחב צומת אליקים ופונה לקבלת טיפול רפואי בבית חולים, משפחתו עודכנה.

בהמשך להתרעות שהופעלו בגליל המערבי על חדירת כלי טיס עוין בשעה 13:31, לוחמי ההגנה האווירית יירטו בהצלחה מטרה אווירית חשודה שחצתה משטח לבנון, אין נפגעים.

בהמשך להתרעות שהופעלו בשעה 13:58 בגליל העליון ובגליל המערבי, זוהו כחמישה שיגורים שחצו משטח לבנון, חלקם יורטו, זוהו מספר נפילות במרחב.

![Video](11756/11756_media.mp4)
