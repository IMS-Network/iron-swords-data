## Message 11764

דובר צה״ל:

צה״ל ממשיך בגלי תקיפות בלבנון: עשרות מטרות טרור של חיזבאללה הותקפו בשטח לבנון בשעתיים האחרונות

בשעתיים האחרונות, מטוסי קרב של חיל האוויר, בהכוונה של אמ״ן ופיקוד הצפון, תוקפים באופן נרחב עשרות מטרות של ארגון הטרור חיזבאללה בבקעא שבעומק לבנון ובמרחבים שונים בדרום לבנון. 
התקיפות ממשיכות בשעה זו.

במהלך גל התקיפות מטוסי הקרב תוקפים ומשמידים עשרות תשתיות צבאיות ומבנים בהם אוחסנו אמצעי לחימה, לצד עשרות משגרים שכוונו לעורף מדינת ישראל. 

במהלך היום מחבלים מארגון הטרור חיזבאללה שיגרו ממרחב בנת ג׳בל עשרות רקטות למרחב צפת וראש פינה. מטוסי קרב תוקפים כעת מחסני אמל״ח במרחב.

בהמשך להתרעות שהופעלו ב19:39-19:42 במרחב הכרמל, זוהו שלושה כלי טיס בלתי מאוישים שחצו משטח לבנון.
חלקם יורטו, הפרטים בבדיקה.

צה״ל ממשיך במאמץ לפגיעה ולגריעת יכולות ותשתיות צבאיות של ארגון הטרור חיזבאללה בלבנון.

