## Message 11112

דובר צה״ל: 

הרמטכ״ל לראשי הרשויות בבקעה: ״אנחנו פה כדי לחזק קודם כל את הביטחון״

הרמטכ״ל, רב-אלוף הרצי הלוי, ביקר אתמול (ג׳) בחטיבת הבקעה והעמקים. הרמטכ"ל סייר עם המפקדים בנקודה בה חוסל המחבל שירה לעבר היישוב בקעות לפני כשבועיים, וקיים הערכת מצב עם המפקדים בנושא הגבול המזרחי ומאמצי הביטחון בשומרון ובבקעה.

בהמשך קיים שיח עם ראשי הרשויות והמועצות המקומיות בקעת הירדן, עמק הירדן, עמק המעיינות ומגילות ים המלח. 

מדברי הרמטכ״ל, רב-אלוף הרצי הלוי: ״צה״ל נלחם בשבע זירות במאפיינים מאוד שונים. אנחנו פה כדי לחזק קודם כל את הביטחון, ואחרי זה גם את תחושת הביטחון. יש חשיבות גדולה לכיתות הכוננות, אנחנו פועלים כדי לחזק אותן ומשקיעים בכך המון. נהיה כאן ככל שנוכל עם יותר כוחות ויותר משאבים, כדי לבנות תשתית ביטחונית טובה יותר, שתייצר ביטחון טוב יותר ליישובים. זה יקרה גם בזכות השותפות ביננו לביניכם״.

