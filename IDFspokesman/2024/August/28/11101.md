## Message 11101

הודעה משותפת לדובר צה"ל ודוברות שב"כ:

צה"ל ושב"כ חושפים: בתקיפה האווירית שלשום (ב') חוסלו חמישה מחבלים שפעלו בחדר מבצעים בנור א-שמס שבמנשה 

בפעילות משותפת של צה"ל ושב"כ, כלי טיס של חיל האוויר תקף וחיסל שלשום (ב'), חמישה מחבלים שפעלו בחדר מבצעים במרחב נור א-שמס שבחטיבת מנשה. המתחם שימש את המחבלים לניהול פעילות הטרור במרחב ולפגיעה בכוחותינו הפועלים בשטח.

בין המחבלים שחוסלו, גבריל גסאן אסמאעיל גבריל, מחבל אשר היה מעורב בפעילות טרור במרחב טול כרם וקלקיליה. המחבל שוחרר מהכלא במסגרת עסקה בנובמבר 2023.
חוסלו גם המחבלים מהנד קרעאוי ומחמד יוסף, אשר היו מעורבים בפעילות טרור במרחב נור א-שמס.
בנוסף חוסל המחבל עדנאן גאבר, אשר היה מעורב בפעילות טרור ופעל בתחום הכנת מטענים שנועדו לפגוע בכוחותינו.

מצורף תיעוד מהתקיפה:

![Video](11101/11101_media.mp4)
