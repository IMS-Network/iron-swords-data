## Message 11104

הודעה משותפת לדובר צה"ל, דוברות שב״כ ודוברות המשטרה:

כוחות הביטחון החלו הלילה במבצע לסיכול טרור בג׳נין ובטול-כרם; מספר מחבלים חמושים חוסלו מהאוויר ומהקרקע, מטענים רבים נוטרלו מתחת לכבישים והוחרמו אמצעי לחימה רבים

כוחות צה"ל, שב"כ ומג"ב החלו הלילה במבצע לסיכול טרור בג׳נין ובטול-כרם.

במהלך הלילה כלי טיס תקפו וחיסלו מהאוויר בג׳נין שלושה מחבלים חמושים אשר היוו איום על הלוחמים בשטח.

הלוחמים עצרו מבוקשים, איתרו והחרימו אמצעי לחימה בהם רובה מסוג 'M-16', תחמושת וציוד צבאי נוסף. כמו כן, מסתערבי מג״ב איו״ש חיסלו שני מחבלים חמושים נוספים.

הכוחות חשפו והשמידו מטענים שהוטמנו מתחת לצירים במרחב על מנת לפגוע בכוחותינו.

במקביל, פתחו הכוחות במבצע מוסק במרחב פרעה שבחטיבת הבקעה והעמקים במהלכו כלי טיס תקף וחיסל מהאוויר ארבעה מחבלים חמושים אשר סיכנו את הכוחות בשטח. הלוחמים החרימו אמצעי לחימה, חשפו והשמידו מטענים מתחת לצירים במרחב.

