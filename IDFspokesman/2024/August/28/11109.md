## Message 11109

דובר צה״ל:

צה"ל חיסל בגבול סוריה-לבנון מחבל מרכזי במחלקת המבצעים של ארגון הטרור גא"פ

כלי טיס של חיל האוויר תקף מוקדם יותר היום במרחב גבול סוריה-לבנון, וחיסל בהכוונה מודיענית של פיקוד הצפון את פראס קאסם, מחבל מרכזי במחלקת המבצעים של ארגון הטרור גא״פ.

המחבל קאסם היה אמון על בניית התכניות האופרטיביות של ארגון הטרור גא"פ בסוריה ובלבנון, ולקח חלק מרכזי בגיוס מחבלים פלסטינים לארגון הטרור חיזבאללה לצורך מימוש פעולות טרור מלבנון נגד מדינת ישראל. 

בשנים האחרונות, ארגון הטרור חיזבאללה, בהכוונה ובמימון איראני, מגייס גורמים פלסטיניים באופן שיטתי על מנת לקדם פעילות טרור כנגד ישראל משטח לבנון. 

בתקיפה חוסלו מספר מחבלים נוספים מארגון הטרור גא"פ שהיו בדרכם מסוריה ללבנון למטרת ביצוע פעילות טרור עבור חיזבאללה.

