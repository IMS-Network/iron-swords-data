## Message 10722

דובר צה"ל:

כוחות צה״ל חיסלו את סגן ראש תשתית ייצור אמצעי לחימה בארגון הטרור גא״פ; כוחות אוגדה 162 חיסלו כ-30 מחבלים במרחב רפיח

כוחות צה״ל, בהכוונת אגף המודיעין, חיסלו באופן ממוקד את המחבל מחמד אלג׳עברי, סגן ראש תשתית ייצור אמצעי לחימה, ואחראי הכספים של תשתית הייצור בארגון הטרור גא״פ. 
מחמד היה אמון על ייצור אמצעי לחימה של הארגון בצפון הרצועה, חלוקת משכורות וכספים למחבלי הארגון, ולקח חלק פעיל בנסיון שיקום יכולות הייצור הרקטי ותשתיות הארגון.

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש, חוזי מדויק ומידע מודיעיני נוסף.

כוחות אוגדה 162, בהם צוותי הקרב החטיבתיים של גבעתי והנח"ל ממשיכים בלחימה ברפיח. במהלך היממה האחרונה הכוחות חיסלו כ-30 מחבלים בקרבות פנים אל פנים ובתקיפות של חיל האוויר.

צוות הקרב של חטיבת ירושלים (16) החל להילחם במרכז רצועת עזה תחת פיקוד אוגדה 252. 
כוחות החטיבה זיהו חוליית מחבלים יוצאים ממנהרת טרור על מנת לפגוע בכוחותינו. בסגירת מעגל, כלי טיס של חיל האוויר חיסל את המחבלים.
במהלך פעילות של צוות הקרב של חטיבת הראל (10), מסוק קרב של חיל האוויר השמיד מבנה בו אוחסנו חומרי נפץ ואמצעי לחימה רבים.

מצורף תיעוד מפעילות הכוחות ברחבי הרצועה: https://bit.ly/3ylrmeg

מצורפות תמונות מפעילות הכוחות ברחבי הרצועה: https://idfanc.activetrail.biz/ANC02082024875764

