## Message 10727

דובר צה״ל:

הרמטכ״ל ללוחמי המילואים בעזה: שיידע מי שתוקף את אזרחי מדינת ישראל שאנחנו מוכנים ללכת רחוק, להביא מודיעין מדויק, לפגוע ולהרוג

הרמטכ״ל, רב-אלוף הרצי הלוי, קיים אמש (ה׳) הערכת מצב במסדרון מרכז רצועת עזה עם מפקד פיקוד הדרום, אלוף ירון פינקלמן, מפקד אוגדה 252, תת-אלוף מורן עומר ומפקדים נוספים. 

מצורף סרטון מדברי הרמטכ״ל: https://bit.ly/3WtR1JM

מצורף סרטון בנושא: https://bit.ly/3ynw1fH

מצורפות תמונות בנושא: https://idfanc.activetrail.biz/ANC8937456

מצורפים דבריו המלאים של הרמטכ״ל: "המסר שלנו לכל המזרח התיכון השבוע - מי שתוקף אזרחי ישראל, מי שתוקף את מדינת ישראל, אנחנו מוכנים ללכת רחוק, יודעים להתאמץ מאוד להביא מודיעין מאוד מדויק, ללכת לפגוע, להרוג וגם לקחת סיכונים. תקפנו בביירות ואנחנו תוקפים בעזה, ואנחנו נהיה מאוד חזקים בהגנה, ואחר כך גם נתקוף מאוד חזק. המסר הזה הוא מסר מאוד חשוב. אי אפשר לעשות את הדברים האלה בלי להישען על זה שאנחנו יודעים שיש אנשי מילואים עם נכונות רבה מאוד, עם יכולת מקצועית מאוד גבוהה ועם רמת מסירות. צה"ל נלחם מצוין, אתם נלחמים מצוין, אבל אנחנו צריכים לדעת שיש לנו את האורך רוח, את הנחישות להמשיך לעשות את זה נכון, עד שאנחנו מגיעים למטרות המלחמה״.

