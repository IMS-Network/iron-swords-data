## Message 10831

דובר צה"ל: 

כוחות צה"ל נלחמים במרכז ובדרום רצועת עזה; עשרות מחבלים חוסלו ביממה האחרונה מהאוויר ומהקרקע

צוותי הקרב של חטיבות הנח"ל וגבעתי, בפיקוד אוגדה 162, השמידו ביממה האחרונה אמצעי לחימה ותשתיות טרור, וחיסלו עשרות מחבלים חמושים במרחב בתקיפות כלי טיס, בירי פגזים וצלפים ובהיתקלויות מטווח קרוב.
באחת התקיפות, זיהו הכוחות מספר מחבלים חמושים ב-RPG בדרכם לתקוף את כוחותינו, והכווינו כלי טיס שתקף את המחבלים וחיסל אותם.  

צוותי הקרב של חטיבות 'ירושלים' (16), 'הראל' (10) וחטיבת האש 454 ממשיכים לפעול במרחב המסדרון במרכז רצועת עזה בפיקודה של אוגדה 252.
הלוחמים חיסלו ביממה האחרונה מחבלים רבים והשמידו תשתיות טרור במרחב. 
במספר אירועים שונים, הלוחמים זיהו מספר מחבלים  שהיו בדרכם לירות לעבר כוחותינו. 
בסגירות מעגל מהירות, הלוחמים חיסלו את המחבלים בירי טנקים.

כוחות אוגדה 98 פועלים כעת במרחב חאן יונס לטיהור המרחב ממחבלים, תוך איתור והשמדה של אמצעי לחימה ותשתיות טרור.

לאורך היממה האחרונה, מטוסי קרב, מסוקי קרב וכלי טיס של חיל האוויר תקפו כ-60 יעדי טרור ברחבי רצועת עזה, ביניהם מבנים צבאיים בהם פעלו מחבלים, אמצעי לחימה ותשתיות טרור נוספות.

מצורף תיעוד מתקיפות צה"ל ברצועת עזה: https://bit.ly/4dyXnOX

מצורף תיעוד מפעילות הכוחות ברצועת עזה: https://bit.ly/3WGU9C0

מצורפות תמונות מפעילות הכוחות ברצועת עזה: https://IDFANC.activetrail.biz/ANC09082024746507

