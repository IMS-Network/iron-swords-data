## Message 11044

דובר צה״ל: ״זיהינו היערכות של ארגון הטרור חיזבאללה לשיגור טילים ורקטות לעבר מדינת ישראל, אנחנו תוקפים באופן יזום להסרת האיום"

מטוסי קרב תוקפים כעת מטרות של ארגון הטרור חיזבאללה שהיוו איום מיידי על העורף הישראלי. 

בעקבות תקיפות אלו ובהתאם להערכת המצב שהתקיימה בפיקוד העורף, יופצו הנחיות מצילות חיים בחלק מאזורי הארץ. תעקבו אחר ההנחיות המעודכנות בפלטפורמות של דובר צה"ל ופיקוד העורף.

מצורף סינק של דובר צה״ל, תת-אלוף דניאל הגרי בנושא: https://bit.ly/3yUV0Hw

מצורפים דבריו המלאים של דובר צה״ל:
אזרחים יקרים, לפני זמן קצר זיהינו היערכות של חיזבאללה לשיגור טילים ורקטות לעבר מדינת ישראל. בעקבות כך, אנחנו תוקפים באופן יזום להסרת האיום על אזרחי מדינת ישראל. 
מטוסי חיל האוויר תוקפים כעת מטרות טרור בלבנון מהן אנחנו מזהים שחיזבאללה נערך לשגר איומים לשטחנו. 
בטווח הזמן הקרוב חיזבאללה ישגר רקטות, וייתכן גם טילים וכלי טיס בלתי מאויישים, לעבר שטח מדינת ישראל. 
בהתאם לכך, יופצו הנחיות ״מצילות חיים״ של פיקוד העורף באזורים השונים. פיקוד העורף יעדכן מה הם האזורים בהם יש לשהות בסמוך למרחב המוגן או בתוך המרחב המוגן. תעקבו אחר ההנחיות המעודכנות בפלטפורמות של דובר צה״ל ופיקוד העורף. 
עם קבלת התרעה עליכם להיכנס למרחב המוגן למשך עשר דקות. לא פחות. אנחנו נעדכן במידה ותדרשו להישאר שם משך זמן ארוך יותר. 
מערך ההתרעה של פיקוד העורף יודע לספק התרעה בזמן אמת באזור בו נשקפת סכנה. ההגנה לא הרמטית, ועל כן יש להקפיד להישמע להנחיות פיקוד העורף. ייתכן ותשמעו פיצוצים, מקורם ביירוטים או בנפילות. 
תמשיכו לנהוג באחריות ובקור רוח, כפי שעשיתם עד כה ותקפידו לפעול על פי הנחיות פיקוד העורף. 
תתעדכנו בהנחיות בעמודים הרשמיים של דובר צה״ל ופיקוד העורף. 
בשעה זו כוחות צה״ל מזהים, מיירטים ותוקפים בכל מקום בו נידרש על מנת להסיר איומים ולפגוע בחיזבאללה. 

אנחנו מזהירים את האזרחים הלבנוניים הנמצאים בדרום לבנון - אנחנו מזהים שחיזבאללה נערך כעת לירות באופן נרחב לשטח ישראל בסמוך לביתכם. 
אתם נמצאים בסכנה. 
אנחנו תוקפים ומסירים איומים של חיזבאללה. כל מי שנמצא בסמוך למרחבים בהם חיזבאללה פועל, נדרש להתרחק מהם מיד, על מנת להגן על עצמו ועל משפחתו. 

צה״ל עושה ויעשה כל מה שנדרש כדי להגן על אזרחי מדינת ישראל. 
בשעה הקרובה אני אופיע כאן שוב ואעדכן אתכם בכל ההתפתחויות.

