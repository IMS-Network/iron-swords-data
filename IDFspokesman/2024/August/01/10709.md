## Message 10709

דובר צה״ל:

כוחות צה״ל ממשיכים בלחימה ברצועת עזה; הושמדו מהאוויר משגרים טעונים שכוונו לשטח הארץ

כלי טיס של חיל האוויר, בשיתוף מרכז האש של פיקוד הדרום, תקפו והשמידו במרחב ח׳אן יונס משגרים טעונים אשר כוונו לשטח הארץ. 

לוחמי צוותי הקרב החטיבתיים בפיקוד אוגדה 162 ממשיכים לפעול במרחב רפיח. לוחמי צק״ח הנח״ל פועלים כעת באופן ממוקד במרחב תל אל-סולטן, והשמידו מבנה ממולכד במרחב ממנו פעלו מחבלי חמאס. 

במקביל, כוחות אוגדה 252 ממשיכים לפעול כנגד תשתיות טרור במרכז ברצועה. 
ביממה האחרונה, בהכוונת חטיבת האש 454, כלי טיס תקף וחיסל מספר חוליות מחבלים שהיוו איום על כוחותינו במרחב. 

ביממה האחרונה, כלי טיס ומטוסי קרב של חיל האוויר תקפו כ-35 מטרות טרור ברצועת עזה, בהן חוליות מחבלים חמושות, מבנים צבאיים ותשתיות טרור נוספות.

מצורף תיעוד מתקיפות צה״ל ברצועת עזה: https://bit.ly/46r8wyZ

מצורפות תמונות מפעילות הכוחות ברצועת עזה: https://IDFANC.activetrail.biz/ANC0108202446794

