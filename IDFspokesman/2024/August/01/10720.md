## Message 10720

הודעה משותפת לדובר צה״ל ודוברות שב״כ:

צה"ל ושב"כ חיסלו מחבל נוח׳בה שלקח חלק בטבח הרצחני בשבעה באוקטובר ולקח חלק פעיל בתיעוד והפצת סרטוני פיגועים נגד כוחות צה״ל

בפעילות משותפת של שב״כ וצה״ל, מטוס קרב תקף וחיסל את אסמאעיל גול, חבר בזרוע הצבאית של חמאס ומחבל נוח׳בה שלקח חלק בטבח הרצחני בשבעה באוקטובר. 

בנוסף, כחלק מתפקידו בזרוע הצבאית הדריך אחרים כיצד לתעד את הלחימה, ולקח חלק פעיל בתיעוד והפצת סרטוני פיגועים נגד כוחות צה״ל. פעילותו זו מהווה חלק בלתי נפרד מהפעילות הצבאית של ארגון הטרור.

צה״ל ושב״כ פועלים בכל המאמצים לפגוע ולחסל מחבלים שלקחו חלק בטבח השבעה באוקטובר, וכך ימשיכו לעשות.

