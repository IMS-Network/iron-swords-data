## Message 11128

דובר צה"ל:

לוחמי צה"ל חיסלו עשרות מחבלים, איתרו אמצעי לחימה רבים במרכז ובדרום רצועת עזה; חוסל מפקד במודיעין הצבאי בארגון הטרור גא״פ

לוחמי אוגדה 162 ממשיכים לפעול במרחב רפיח ובמהלך היממה האחרונה חיסלו עשרות מחבלים, ביניהם בפעילות משותפת של חיל האוויר וחטיבת האש 215 בה כלי טיס של חיל האוויר חיסל את המחבל אוסאמה גאדאללה, ששימש כמפקד במודיעין הצבאי של ארגון הטרור גא״פ ולקח חלק במתקפת הטרור בשבעה באוקטובר.

כוחות אוגדה 98 פועלים במרחב חאן יונס ופאתי דיר אל בלאח, וביממה האחרונה חיסלו עשרות מחבלים, חלקם באמצעות כלי טיס של חיל האוויר.

אוגדה 252 ממשיכה לפעול במרכז הרצועה. הכוחות חיסלו חוליית מחבלים באמצעות כלי טיס של חיל האוויר ומבצעים פשיטות ממוקדות במרכז הרצועה.

במהלך היממה האחרונה, חיל האוויר תקף כ-40 מטרות טרור ברצועת עזה. בין המטרות שהותקפו, עמדות ירי מאויישות, מבנים צבאיים, תשתיות טרור ועוד.

