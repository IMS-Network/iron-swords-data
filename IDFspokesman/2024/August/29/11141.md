## Message 11141

הודעה משותפת לדובר צה"ל ודוברות שב"כ:

בסיום מבצע של כ-30 שעות בחטיבת הבקעה והעמקים: צה״ל ושב״כ חיסלו חוליית מחבלים מהאוויר ואיתרו חמ״ל מבצעים ומעבדת מטענים במסגד

כוחות צה"ל ושב"כ השלימו היום (ה׳), מבצע לסיכול טרור במחנה פרעה בבקעה שערך כ-30 שעות במטרה לסכל טרור, לחשף תשתיות טרור ולחסל מחבלים חמושים במרחב המחנה.

במבצע השתתפו כוחות מחטיבת הבקעה והעמקים, לוחמי הנדסה קרבית, יחידת דובדבן, חטיבת צנחנים ושב"כ. 
כוחות צנחנים הגיעו באופן מוסק על ידי מסוקי חיל האוויר וכיתרו את המחנה. במהלך המבצע, כלי טיס תקף חוליית מחבלים חמושים שהיו ברכב וחיסל אותם.  

בעיצומו של המבצע, לוחמי דובדבן בהכוונת שב"כ איתרו באמצעות רחפן מעבדת מטענים וחמ"ל מבצעים, הממוקמים בתוך מסגד במרחב המחנה. במסגד נמצאו מטענים המוכנים לשימוש שיועדו כנגד כוחות הביטחון, אמצעי לחימה רבים ועוד.

במהלך המבצע הכוחות ניהלו חילופי אש עם מחבלים אשר השליכו לעבר הכוחות מטענים. הכוחות פגעו בחמושים. אין נפגעים לכוחותינו.

במהלך המבצע הלוחמים סרקו ותחקרו חשודים בפעילות טרור והחרימו אמצעי לחימה שונים, שהועברו להמשך טיפול כוחות הביטחון.

