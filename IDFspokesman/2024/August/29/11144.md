## Message 11144

דובר צה"ל:

מוקדם יותר היום (ה') התבצעה כניסה מתואמת של שיירת רכבי סיוע הומניטרי מארגון "ANERA" למרחב דרום רפיח.
במהלך נסיעת השיירה, השתלטו חמושים על רכב בקדמת השיירה (ג'יפ) והחלו להובילה.
לאחר ההשתלטות ולאחר וידוא נוסף כי ניתן לתקוף רק את רכב החמושים, בוצעה תקיפה לעברם. 
לא הייתה כל פגיעה בשאר רכבי השיירה והיא הגיעה ליעדה על פי התוכנית. תקיפת החמושים הסירה את האיום של ההשתלטות על השיירה ההומניטרית.       

לאחר האירוע, שוחחו נציגי מתפ"ש עם נציגי ארגון"ANERA" שאישרו כי כלל אנשי הארגון והסיוע ההומניטרי שהיו חלק מהשיירה בריאים ושלמים והגיעו ליעדם בשלום.

המצאות חמושים בתוך שיירה הומניטרית שלא בתיאום היא בניגוד לנהלים ומקשה על אבטחת השיירות ועובדיהן ובכך גם פוגעת במאמץ ההומניטרי בעזה.

