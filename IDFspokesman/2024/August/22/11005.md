## Message 11005

דובר צה"ל: 

כוחות אוגדה 162 חיסלו ביממה האחרונה כ-50 מחבלים במרחב רפיח; הותקף מהאוויר מחסן אמל״ח שמוקם סמוך לאתר צבאי של חמאס ששימש בעבר כבית ספר בעיר עזה

מטוסי קרב של חיל האוויר תקפו אמש (ד׳), בהכוונה מודיעינית של אמ״ן, שב״כ ופיקוד הדרום, מחסן אמצעי לחימה שמוקם בסמוך לאתר צבאי של חמאס ששימש בעבר כבית ספר ״צלאח א-דין״ בעיר עזה. 
במחסן שהותקף אוחסנו רקטות ואמצעי לחימה נוספים שיועדו לשיגור לעבר שטח ישראל. 

כוחות אוגדה 162 חיסלו ביממה האחרונה כ-50 מחבלים והשמידו תשתיות טרור במרחב תל אל-סולטאן שברפיח. 
באחת התקיפות, כוחות צק״ח הנח״ל זיהו חוליית מחבלים בדרכה לתקוף את כוחותינו, ובסגירת מעגל מהאוויר כלי טיס של חיל האוויר תקף את המחבלים וחיסל אותם. 

כוחות אוגדה 98 העמיקו את פעילותם במרחב חאן יונס ופאתי דיר אל בלח בעקבות מודיעין מדויק על הימצאות תשתיות טרור ומחבלי חמאס במרחב. 
הלוחמים השמידו ביממה האחרונה עשרות תשתיות טרור, איתרו רקטות וחיסלו מחבלים.

במספר פעילויות משותפות של חיל האוויר וכוחות אוגדה 252, חוסלו מהאוויר במרכז הרצועה מספר חוליות מחבלים והושמד מבנה ממולכד. 

מצורפת אינפוגרפיקת מחסן אמצעי הלחימה שהותקף: https://idfanc.activetrail.biz/ANC220820246543615

מצורפות תמונות מפעילות הכוחות ברצועת עזה: https://IDFANC.activetrail.biz/ANC2208202486543

