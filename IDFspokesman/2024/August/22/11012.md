## Message 11012

דובר צה"ל:

בתום מבצע שארך 14 שעות במרחב טול-כרם שבמנשה, שלושה מחבלים חוסלו בתקיפה אווירית, ושתי מעבדות מטענים הושמדו; כוחות צה״ל, שב״כ ומג״ב עצרו במהלך השבוע למעלה מ-40 מבוקשים במרחב פיקוד המרכז

כוחות צה"ל, מג״ב ושב"כ השלימו היום לאחר 14 שעות מבצע לסיכול טרור במרחב טול-כרם שבחטיבת מנשה.

במהלך המבצע כלי טיס של חיל האוויר תקף וחיסל שלושה מחבלים חמושים במרחב. 

במסגרת המבצע, לוחמי סיירת חרוב בהכוונת שב״כ השמידו שתי מעבדות מטענים ולוחמי יחידת דובדבן השמידו דירת מבוקשים ועצרו מבוקש.
בנוסף, הכוחות השמידו מטענים שהוטמנו בצירי התנועה במטרה לפגוע בכוחותינו.

במהלך השבוע הכוחות פעלו למעצר של למעלה מ-40 מבוקשים, החרימו כ-15 נשקים וכ-60,000 ש״ח כספי טרור.

עד כה נעצרו מתחילת המלחמה מעל 4,850 מבוקשים ברחבי פיקוד המרכז, מעל 1,960 מהם משויכים לארגון הטרור חמאס.

מצורף תיעוד של השמדת מעבדת מטענים במבצע בטול כרם: 

מצורפות תמונות של המטענים שאותרו במהלך המבצע: https://idfanc.activetrail.biz/ANC22082024544

![Video](https://data.iron-swords.co.il/2024/August/22/https://data.iron-swords.co.il/2024/August/22/11012/11012_media.mp4)
