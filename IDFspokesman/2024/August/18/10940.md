## Message 10940

דובר צה"ל: 

צה"ל השמיד מהאוויר משגרים מוכנים לשיגור לעבר הארץ; כוחות צה״ל ממשיכים לפשוט על תשתיות טרור ולחסל מחבלים חמושים ברצועת עזה

כוחות אוגדה 98 ממשיכים להעמיק את הפעולה במרחב חאן יונס ובפאתי דיר אל בלאח.
מטוסי קרב תקפו מטרות במרחב ממנו זוהו השיגורים שחצו שלשום (ו') לעבר מרחב נירים ותקפו והשמידו משגרים טעונים מוכנים לשיגור במרחב חאן יונס.
ביממה האחרונה הכוחות חיסלו מחבלים ואיתרו אמצעי לחימה, בהם רימונים, נשקים מסוג 'קלאצ׳ינקוב' ומטענים.

אוגדה 162 ממשיכה לפעול במרחב רפיח מעל ומתחת לקרקע.
כוחות חטיבת הנח"ל חיסלו מחבלים חמושים, תקפו תשתיות טרור ואיתרו אמצעי לחימה בהם מקלע, נשקים מסוג 'קלאצ׳ניקוב', רימונים וציוד צבאי.

מצורפות תמונות מפעילות הכוחות ברצועת עזה: https://idfanc.activetrail.biz/ANC1808202423864

