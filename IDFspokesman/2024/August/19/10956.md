## Message 10956

דובר צה"ל:

כוחות אוגדה 98 חיסלו מחבל שביצע שיגורים לעבר העוטף; במהלך היממה האחרונה צה"ל תקף למעלה מ-45 מטרות טרור ברחבי רצועת עזה

כוחות אוגדה 98 הכווינו תקיפות אוויריות במהלכן כלי טיס של חיל האוויר תקפו וחיסלו את המחבל של ארגון הטרור חמאס שביצע את השיגורים אמש (א'), מדרום הרצועה לעין השלושה.

בפעילות במרחב תל סולטאן שברפיח, צוותי הקרב החטיבתים בפיקוד אוגדה 162 חיסלו ביממה האחרונה עשרות מחבלים במרחב, איתרו אמצעי לחימה והשמידו תשתיות טרור רבות מעל ומתחת לקרקע.
אתמול (א') מחבל ביצע ירי נ"ט לעבר הכוחות ובסגירת מעגל מהירה בשיתוף חיל האוויר חיסלו את המחבל. 

אוגדה 252 ממשיכים לפעול במסדרון מרכז הרצועה, תקפו וחיסלו באמצעות מטוס קרב של חיל האוויר מסתור ובו שהו שני מחבלים בארגון הטרור חמאס וכן מפקדה ובית פעיל של ארגון הטרור חמאס.

אתמול (א'), ארגון הטרור חמאס ביצע שיגורים מדרום הרצועה לעבר שטח הארץ, בסמוך לשני בתי ספר, בית קברות ובית חולים שדה ששימש את האוכלוסייה האזרחית ברצועת עזה. 
ארגון הטרור חמאס מפר באופן קבוע את הדין הבין לאומי, תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל.

במהלך היממה האחרונה, חיל האוויר תקף למעלה מ-45 מטרות טרור ברצועת עזה. 

מצורפת אינפוגרפיקה של מרחב השיגור בסמוך למבנים אזרחיים: https://IDFANC.activetrail.biz/ANC190820241235

מצורפות תמונות מפעילות הכוחות ברצועת עזה: https://IDFANC.activetrail.biz/ANC190820247412

