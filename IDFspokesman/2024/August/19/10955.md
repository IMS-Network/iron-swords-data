## Message 10955

דובר צה"ל:

כוחות צה"ל מיפו את בית המחבל שביצע את הפיגוע אתמול באזור התעשייה בראון

כוחות צה״ל פעלו הלילה בכפר באקה שבחטיבת אפרים ומיפו את ביתו של המחבל שביצע את הפיגוע אתמול (א') באזור התעשייה בראון, בו נרצח גדעון פרי ז״ל.
בנוסף, הכוחות איתרו ותפסו אמש (א׳) את הרכב ששימש את המחבל להימלטות מזירת הפיגוע.

במהלך הלילה עצרו לוחמי צה"ל, שב״כ ומג"ב תשעה מבוקשים ברחבי יהודה ושומרון. 
בחברון שבחטיבת יהודה הכוחות עצרו שני מבוקשים והחרימו רובה מסוג 'M-16', בבית תאמר ובתקוע שבחטיבת עציון נעצרו חמישה מבוקשים נוספים. ברמאללה שבבנימין נעצרה מבוקשת שהסיתה לטרור ובשכם נעצר מבוקש נוסף.

מצורפות תמונות מפעילות הכוחות במיפוי בית המחבל: https://idfanc.activetrail.biz/ANC19082024857

מצורף תיעוד הרובה מסוג M-16 שהוחרם בחטיבת יהודה:
https://IDFANC.activetrail.biz/ANC1908202478

