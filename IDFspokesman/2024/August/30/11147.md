## Message 11147

דובר צה"ל:

צה"ל תקף משגר ממנו בוצעו שיגורים לעבר שטח מדינת ישראל; עשרות מחבלים חוסלו ביממה האחרונה בדרום ומרכז רצועת עזה

ביממה האחרונה לוחמי אוגדה 162 חיסלו במרחב רפיח שבדרום הרצועה עשרות מחבלים שהיוו איום על כוחותינו ואיתרו אמצעי לחימה רבים.
כוחות חטיבת הנח״ל זיהו באמצעות רחפן חוליית מחבלים במרחב ובסגירת מעגל מהירה, המחבלים חוסלו על ידי כלי טיס של חיל האוויר.

אוגדה 98 תקפה באמצעות ירי ארטילרי את המרחב ממנו בוצעו שיגורים לעבר מרחב כיסופים אתמול (ה׳) ובנוסף, כלי טיס של חיל האוויר תקף את המבנה ממנו בוצע השיגור.

במהלך היממה האחרונה, חיל האוויר תקף כ-30 מטרות טרור ברצועת עזה, בין המטרות שהותקפו משגרים, מבנים צבאיים, תשתיות טרור, מחסני אמצעי לחימה ועוד.

