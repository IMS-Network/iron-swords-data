## Message 11174

דובר צה"ל:

בהמשך לדיווח הראשוני על אירוע ביטחוני, בשעה האחרונה התנהלו שני אירועים ביטחוניים במרחב חטיבת עציון.

כלי רכב שהתלקח התפוצץ לפני כשעה בתחנת הדלק בצומת גוש עציון. כוחות שהגיעו לנקודה ירו וחיסלו את המחבל שיצא מהרכב וניסה לתקוף אותם. הכוחות סורקים במרחב לשלול חשד למחבלים נוספים במקום. 

באירוע נוסף, מחבלים ניסו לדרוס מאבטח בכניסה ליישוב כרמי צור לפני זמן קצר וחדרו ליישוב. כוחות צה״ל שהגיעו לנקודה חיסלו מחבל שפתח בירי וסורקים כעת במרחב על מנת לשלול חשד למחבלים נוספים. האירוע עדיין מתנהל. 

בכלל הגזרה נמצאים כוחות רבים של צה״ל, משטרה ושב״כ שהגיעו לאזור, מבצעים סריקות נרחבות וחוסמים צמתים במרחב. 

בשלב זה, לא ניתן לקבוע אם יש קשר בין האירועים.

באירועים ישנם מספר נפגעים. משפחותיהם עודכנו. הפרטים עדיין בבדיקה.

