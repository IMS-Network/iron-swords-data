## Message 10794

דובר צה״ל:

נציגי צה״ל הודיעו היום (ג׳) רשמית, למשפחתה של בלהה ינון זכרה לברכה, כי היא אינה בין החיים. 

בלהה ינון היא האחרונה שהוגדרה כנעדרת מאז השבעה באוקטובר. מאז פרוץ המלחמה, צה״ל, אגף כוח האדם בפרט ומפקדת החטופים באמ״ן, מנהלים מאמץ חקירה נרחב במסגרתו פעלו צוותים שונים, במגוון תחומים, על מנת לברר מה עלה בגורלה של בלהה ינון ז״ל.
במסגרת פעילות זו, אותרו לאחרונה ממצאים במרחב ביתה, אשר לאחר הליך בחינה ופענוח מורכבים, ניתן לאשר את זיהויה.

ועדת מומחים של משרד הבריאות, בהשתתפות נציגי צוות החקירה של צה״ל, נציגי המכון הלאומי לרפואה משפטית, משטרת ישראל ובשיתוף עם הראשון לציון הרב יצחק יוסף שליטא, קבעה על בסיס מצרף של ממצאים, כי בלהה ינון ז״ל נרצחה בשבעה באוקטובר.

צה״ל משתתף בצער משפחת ינון ובצער קהילת נתיב העשרה כולה.

