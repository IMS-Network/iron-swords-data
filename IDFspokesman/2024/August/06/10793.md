## Message 10793

דובר צה"ל: 

צה"ל תקף יעדי חיזבאללה בדרום לבנון; מספר מחבלים מהארגון חוסלו בתקיפות מהאוויר

כוח צה״ל מיחידה 869 זיהה מוקדם יותר היום חוליית מחבלים נכנסים למחסן אמל״ח ומבנה צבאי של ארגון הטרור חיזבאללה במרחב הכפר כילא שבדרום לבנון.
בסגירת מעגל מהאוויר, מטוסי קרב של חיל האוויר תקפו את המבנה ומחסן אמצעי הלחימה בהם פעלו המחבלים.

בנוסף, הכוח זיהה הבוקר מספר מחבלים מארגון הטרור חיזבאללה יוצאים מהמרחב ממנו בוצעו הבוקר שיגורים למרחב משגב עם. 
בסגירת מעגל מהאוויר, כלי טיס של חיל האוויר תקפו את המחבלים.

בתקיפות נוספות, מטוסי קרב תקפו מבנים צבאיים של ארגון הטרור חיזבאללה במרחב עייתא א-שעב ומשגר ששימש את הארגון במרחב אבו שש. 

בהמשך להתרעות שהופעלו בשעה האחרונה בצפון רמת הגולן, זוהו כ-20 שיגורים שחצו משטח לבנון ונפלו בשטחים פתוחים, אין נפגעים.

בהמשך להתרעות שהופעלו בשעה האחרונה באצבע הגליל, זוהו כ-10 שיגורים שחצו משטח לבנון, חלקם יורטו, זוהו מספר נפילות במרחב, אין נפגעים. 

כוחות כיבוי פועלים כעת לכיבוי שריפות שפרצו כתוצאה מהנפילות במרחב.

מצורף תיעוד מהתקיפה בכפר כילא: https://bit.ly/4dsOHtg

