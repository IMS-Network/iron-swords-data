## Message 10789

דובר צה"ל: 

במבצע נרחב של כוחות הביטחון בג'נין שבחטיבת מנשה; 11 מחבלים חוסלו בתקיפות כלי טיס ובחילופי אש עם הכוחות; הכוחות פגעו במחבלים נוספים והחרימו אמצעי לחימה שאותרו על מחבלים שחוסלו

לוחמי צה"ל, שב"כ ומג"ב פעלו החל מאתמול בשעות הצהריים במבצע לסיכול טרור בג׳נין ובכפרים הסמוכים בחטיבת מנשה. 

במהלך המבצע כלי טיס של חיל האוויר, בהכוונת שב"כ, כוחות סיירת חרוב ויחידה 636, תקפו וחיסלו ארבעה מחבלים חמושים במרחב ג'נין. 

בנוסף, לוחמי סיירת חרוב וימ"ס איו"ש חיסלו בחילופי אש שבעה מחבלים ופגעו במחבלים נוספים, בהם מחבלים חמושים, מחבלים שהשליכו מטענים לעבר הכוחות ומחבלים נוספים שניסו להטמין מטענים במרחב. 

כמו כן, הכוחות השמידו מטענים רבים שהוטמנו מתחת לצירים במטרה לפגוע בלוחמים, עצרו מספר מבוקשים, איתרו והחרימו רובה מסוג "M-16".

במהלך המבצע לוחם צה"ל נפצע באורח בינוני ופונה לקבלת טיפול רפואי בבית חולים, משפחתו עודכנה.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון.

מצורף תיעוד מתקיפות המחבלים מהאוויר: https://bit.ly/4duOLsD

מצורף תיעוד מחמ"ל חטיבת מנשה: https://bit.ly/3WT8sVq

מצורף תיעוד מפעילות הכוחות במרחב ג'נין: https://bit.ly/3SBnZqg

מצורפות תמונות מפעילות הכוחות בג'נין ואמצעי הלחימה שאותרו: https://IDFANC.activetrail.biz/ANC0608202448932

מצורפות תמונות מחמ"ל חטיבת מנשה: https://IDFANC.activetrail.biz/ANC06082024456489

