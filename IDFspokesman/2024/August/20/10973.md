## Message 10973

דובר צה"ל:

מטוסי קרב של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב״כ ופיקוד הדרום, מחבלים שפעלו במתחם פיקוד ושליטה שהוקם והוסתר במרחב בית הספר ״מצטפא חאפט״ שבעיר עזה.

מתחם הפיקוד והשליטה שימש את מחבלי החמאס לתכנון והוצאה לפועל של פעולות טרור נגד כוחות צה״ל ומדינת ישראל.

טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסיה כמגן אנושי לפעולות טרור. 
צה״ל ימשיך לפעול בעוצמה ובנחישות כנגד ארגוני הטרור המשתמשים בבתי הספר ובמוסדות אזרחיים כמחסה.

