## Message 10977

דובר צה"ל:

צה"ל תקף משגר של חיזבאללה ממנו בוצעו אתמול שיגורים לעבר שטח הארץ

מוקדם יותר היום, כלי טיס של חיל האוויר תקף משגר של ארגון הטרור חיזבאללה ממנו בוצעו אתמול (ב') שיגורים לשטח הארץ במרחב בית ליף שבדרום לבנון.

בנוסף, מטוסי קרב של חיל האוויר תקפו מבנה צבאי של ארגון הטרור חיזבאללה במרחב עייתא א-שעב שבדרום לבנון.

בהמשך להתרעות שהופעלו במרחב כברי, זוהו כ-20 שיגורים שחצו משטח לבנון, חלקם יורטו וחלקם נפלו בשטחים פתוחים. 
כתוצאה מהנפילות התפתחו מספר שריפות במרחב, כוחות כיבוי פועלים כעת במקום, אין נפגעים.

מצורף תיעוד מהתקיפות:

![Video](10977/10977_media.mp4)
