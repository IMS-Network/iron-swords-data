## Message 10838

הודעה משותפת לדובר צה"ל ודוברות שב"כ:

אומת חיסולם של לפחות 19 מחבלי חמאס וגא״פ בתקיפת המפקדה הצבאית בבית הספר 'אל-תבאעין'

היום (ש׳) צה"ל ושב"כ תקפו מחבלים שפעלו במפקדה צבאית שמוקמה במסגד במתחם בית ספר 'אל-תבאעין'. לאחר חקר מודיעיני, ניתן לאשר את חיסולם של לפחות 19 מחבלים, פעילי טרור של ארגון הטרור חמאס והג'יהאד האיסלאמי (גא״פ), שפעלו לקידום פעילות טרור נגד כוחות צה"ל ומדינת ישראל מתוך המתחם.

התקיפה בוצעה באמצעות שלושה חימושים מדויקים, שעל פי גורמי המקצוע לא יכולים להסב נזק שתואם לדיווחי הנפגעים של משרד ההסברה הממשלתי בעזה. יתרה על כך, כתוצאה מהתקיפה לא נגרם נזק מהותי למתחם בו התכנסו המחבלים כפי שנראה בתצלום המתחם לאחר התקיפה.

טרם התקיפה ננקטו צעדים בכדי לצמצם את הסיכוי לפגיעה באזרחים, לרבות שימוש בחימוש מדויק בעל ראש קרב מוקטן, אמצעי חוזי ואיסוף מידע מודיעיני מדויק. 

ארגון הטרור חמאס מפר באופן שיטתי את הדין הבין לאומי ופועל מתוך מחסות אזרחיים, תוך שימוש באוכלוסייה כמגן אנושי לפעילות טרור.

מצורפים שמותיהם ותמונותיהם של מחבלים שחוסלו במפקדה הצבאית בבית הספר 'אל-תבאעין' בתאריך 10.8.24 בדרג׳ תפאח בעיר עזה:
‏https://idfanc.activetrail.biz/ANC10082024845

מצורפים תצלומי אוויר של המתחם לפני ואחרי תקיפת המחבלים: https://idfanc.activetrail.biz/ANC100820249847

מצורף תיעוד הצולם בתאריך 10.08.2024 בשעה 14:37 של מרחב המתחם לאחר תקיפת המחבלים: https://bit.ly/3yzQLRo

