## Message 10842

דובר צה"ל:

צה״ל תקף לאורך היום מחבלים ומטרות טרור בלבנון, מספר כטב״מים חצו הערב לשטח מדינת ישראל

כוחות צה״ל מאוגדה 146 זיהו מחבל חיזבאללה נכנס למבנה במרחב טיר חרפא, והכווינו תוך זמן קצר מטוסי קרב שתקפו את המבנה. כוחות חטיבה 769 זיהו ותקפו משגרי רקטות במרחבים חולא וקלעת דבא, שבדרום לבנון. מוקדם יותר היום, מטוסי קרב וכלי טיס של חיל האוויר תקפו כלי טיס בלתי מאויש מוכן לשיגור ומחבל של היחידה האווירית של חיזבאללה שפעל במרחב.

בנוסף, הותקפו מבנים צבאיים ומחסן אמצעי לחימה של חיזבאללה במרחבים חנין, עייתא א-שעב, אל-חיאם ובליידא שבדרום לבנון.

בהמשך להתרעות שהופעלו בצפון הארץ בין השעות 19:27-19:44, זוהו מספר כטב"מים שחצו משטח לבנון. אחד מהם יורט, חלקם נפלו וגרמו לנזק, אין נפגעים.

מצורף תיעוד מהתקיפות: https://we.tl/t-V3uxYq1kX6

