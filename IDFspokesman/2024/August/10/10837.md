## Message 10837

דובר צה"ל:

צה"ל חיסל מחבל בזרוע הצבאית של חמאס ששימש כראש תחום במנגנון הביטחון הכללי של החמאס בדרום הרצועה; כוחות אוגדה 98 ממשיכים לחסל מחבלים ולהשמיד תשתיות טרור במרחב חאן יונס

אמש (ו'), מטוסי קרב של חיל האוויר תקפו וחיסלו, בהכוונה מודיעינית של אמ״ן, את המחבל וליד אלסוסי, פעיל בזרוע הצבאית של ארגון הטרור חמאס וראש תחום במנגנון הביטחון הכללי של ארגון הטרור חמאס בדרום הרצועה.
אלסוסי היה שותף פעיל בניהול יצירת תמונת מודיעין, באמצעות הפעלת מקורות שונים ברצועה ופעל מול תנועת ההתנגדות של ארגון הטרור חמאס בתוך הרצועה.

צוותי הקרב של חטיבה 7, חטיבת הצנחנים ולוחמי יהל״ם, הפועלים תחת פיקוד אוגדה 98, מבצעים פשיטות ממוקדות על יעדי טרור על בסיס מידע מודיעיני. במהלך היממה האחרונה הכוחות חיסלו עשרות מחבלים והשמידו עשרות תשתיות טרור.

כוחות אוגדה 162 ממשיכים להילחם במרחב רפיח, ובמהלך היממה האחרונה לוחמי חטיבת הנח"ל חיסלו מספר מחבלים ואיתרו אמצעי לחימה בבתי מגורים. כלי טיס תקף מחבלים שזוהו מתצפתים על הלוחמים בשטח והיוו איום על הכוחות.
במהלך השבוע האחרון, כוחות חטיבת האש 215 חיסלו מספר מחבלים מארגוני הטרור השונים שהשתתפו בטבח השבעה באוקטובר.

מצורפות תמונות מפעילות הכוחות ברחבי הרצועה: https://idfanc.activetrail.biz/ANC10082024849

מצורף תיעוד מפעילות הכוחות ברחבי רצועת עזה: https://bit.ly/46JcqTK

מצורף תיעוד מתקיפות צה"ל ברצועת עזה: https://bit.ly/4cjAC0j

