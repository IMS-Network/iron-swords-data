## Message 11089

הודעה משותפת לדובר צה״ל ודוברות שב״כ:

הותר לפרסום כי במבצע של צה"ל והשב״כ חולץ היום (ג׳) החטוף פראחן קאדי, בן 52 מרהט, אשר נחטף על ידי ארגון הטרור חמאס לרצועת עזה ב-7 באוקטובר. 
החטוף חולץ על ידי לוחמי צה״ל מיחידת שייטת 13, חטיבה 401, יהל"ם ולוחמי שב״כ, תחת פיקוד אוגדה 162, במבצע חילוץ מורכב בדרום הרצועה. 

מעבר לכך לא ניתן לפרט מפאת סוגיות של ביטחון חטופינו, ביטחון כוחותינו וביטחון המדינה. 

מצבו הרפואי תקין והוא מועבר להמשך בדיקות רפואיות בבית חולים. משפחתו עודכנה בפרטים וצה״ל מלווה אותה. 

כוחות הביטחון ימשיכו לפעול בכלל המאמצים להשבת החטופים.

