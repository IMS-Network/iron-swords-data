## Message 10872

דובר צה"ל:

כוחות צה״ל תקפו מטרות טרור במרחב ממנו שוגרה רקטה לעבר עין השלושה אמש (ב')

אמש (ב') כלי טיס בהכוונת כוחות אוגדה 98 תקף את חוליית המחבלים ששגרה רקטה למרחב עין השלושה, זמן קצר לאחר שביצעו את השיגור. 
בנוסף, הכוחות תקפו תשתיות טרור נוספות במרחב ממנו זוהה הירי.

לוחמי אוגדה 98 ממשיכים להילחם במרחב חאן יונס. במהלך היממה האחרונה איתרו הכוחות והשמידו מתחמי לחימה, תשתיות טרור וכן חיסלו מחבלים ממערך הירי הרקטי של חמאס לצד מחבלים נוספים.

במהלך פעילות לוחמי צוות הקרב של חטיבת הנח"ל בפיקוד אוגדה 162 במרחב רפיח, הכוחות איתרו אמצעי לחימה רבים בהם מטענים, ציוד לחימה וחומרי מודיעין. מטוס קרב של חיל האוויר תקף מטרות טרור במרחב ממנו זוהה ירי נ"ט לעבר הכוחות. באירוע לא היו נפגעים.

כוחות אוגדה 252 נלחמים במרכז הרצועה, ותקפו תשתיות טרור רבות בהם עמדות שיגור, עמדת צליפה, מבנים צבאיים ועמדות תצפית.

מצורפות תמונות מפעילות הכוחות ברחבי הרצועה: https://idfanc.activetrail.biz/ANC120820242894800909

מצורף תיעוד מתקיפות צה"ל ברצועה: 

מצורף תיעוד מפעילות כוחות צה"ל ברצועת עזה:

![Video](https://data.iron-swords.co.il/2024/August/13/10872/10872_media.mp4)
