## Message 10800

דובר צה"ל:

צה"ל איתר והשמיד את אתרי השיגור שהוצבו סמוך למחסני סיוע הומניטריים של אונר"א מהם זוהו השיגורים לעבר מרחב לכיש ויישובי העוטף בשבוע האחרון

במהלך השבוע האחרון זוהו עשרות שיגורים שחצו משטח רצועת עזה לעבר מרחב העיר גן יבנה, איזור לכיש ויישובי העוטף, לוחמי ההגנה האווירית יירטו בהצלחה מספר שיגורים וזוהו נפילות במרחב. השיגורים בוצעו ממרחב דרום הרצועה, בסמוך לשני מחסני סיוע וחלוקה השייכים בין היתר לארגון אונר"א ושימשו לחלוקת סיוע הומניטרי לאוכלוסייה האזרחית ברצועת עזה.

מטוסי קרב של חיל האוויר תקפו באופן מדויק והשמידו את אתרי השיגור במרחב ממנו בוצע הירי, בתום התקיפה זוהו פיצוצי משנה אשר העידו על הימצאות של אמצעי לחימה נוספים במרחב.

ארגון הטרור חמאס מפר באופן קבוע את הדין הבין לאומי, תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל. לצד זאת, צה״ל באמצעות המתפ״ש ימשיך לפעול בשיתוף פעולה עם ארגוני הסיוע הבינלאומיים ברצועה.

מצורף תיעוד מתקיפת אתר השיגור: https://bit.ly/4dsHiuF

מצורפת אינפוגרפיקה בנושא: https://IDFANC.activetrail.biz/ANC0608202428735

