## Message 10803

דובר צה"ל:

הושמד מחסן מטענים בו נמצאו מטענים בשכם; לוחמי צה״ל, שב״כ ומג״ב עצרו הלילה 14 מבוקשים ברחבי יהודה ושומרון וחטיבת הבקעה והעמקים

הכוחות פעלו הלילה בשכם שבחטיבת שומרון, איתרו והשמידו מחסן מטענים בו אותרו מטעני השלכה ומטענים כבדי משקל.
במהלך הפעילות הכוחות הגיבו בירי לעבר מחבלים שהשליכו ומטענים וירו על הכוחות.

בעיזריה שבחטיבת עציון הכוחות החרימו שתי מחרטות לייצור נשק ועצרו שלושה מבוקשים. בדהיישה ובדוחא נעצרו שלושה מבוקשים. 

במבצע בקלנדיה שבחטיבת בנימין הכוחות עצרו שני מבוקשים ותיחקרו עשרות חשודים.
בפעילות במרחב עקבת ג׳אבר שבחטיבת הבקעה והעמקים נעצרו שלושה מבוקשים, בחטיבות מנשה ואפרים נעצרו שלושה מבוקשים נוספים.

המבוקשים שנעצרו ואמצעי הלחימה שהוחרמו הועברו להמשך טיפול כוחות הביטחון, אין נפגעים לכוחותינו.

עד כה נעצרו מתחילת המלחמה כ-4,400 מבוקשים ברחבי אוגדת יהודה ושומרון והבקעה, כ-1,850 מהם משויכים לארגון הטרור חמאס.

מצורפות תמונות מפעילות הכוחות ברחבי יהודה ושומרון: https://idfanc.activetrail.biz/ANC0708202441896513

מצורף תיעוד מפעילות הכוחות ברחבי יהודה ושומרון: https://bit.ly/3WXieWQ

מצורפות תמונות של מחסן המטענים שהושמד: https://idfanc.activetrail.biz/ANC0708202487944661

