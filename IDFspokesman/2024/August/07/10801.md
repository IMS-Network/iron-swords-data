## Message 10801

דובר צה״ל:

צה"ל תקף סדנת ייצור אמצעי לחימה של ארגוני הטרור חמאס וגא"פ במרחב ההומניטרי בדיר אל בלח; עשרות מחבלים חוסלו במהלך היממה האחרונה 

כלי טיס של חיל האוויר, בהכוונת מידע מודיעיני של אמ״ן ופיקוד הדרום תקף אמש (ג'), סדנת ייצור אמצעי לחימה של ארגוני הטרור חמאס וגא"פ במרחב ההומניטרי בדיר אל בלח.
טרם התקיפות ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מותאם לסוג התקיפה, חוזי מדויק ומידע מודיעיני.

ארגוני הטרור מפרים באופן שיטתי את הדין הבין לאומי ופועלים מתוך מחסות תוך ניצול אכזרי של מוסדות אזרחיים והאוכלוסייה כמגן אנושי לפעולות וצרכי טרור.

לוחמי צוותי הקרב החטיבתיים בפיקוד אוגדה 162 ממשיכים לפעול במרחב רפיח, לאורך היממה האחרונה הכוחות השמידו תשתיות טרור וחיסלו מספר מחבלים שפעלו במרחב כנגד כוחותינו.

כוחות אוגדה 252 ממשיכים בפעילות במרחב מסדרון מרכז הרצועה. הכוחות חיסלו מספר מחבלים, בין היתר בשיתוף פעולה עם כוחות חיל האוויר ובקרבות פנים מול פנים במרחב.

במהלך היממה האחרונה, מטוסי קרב וכלי טיס של חיל האוויר תקפו עשרות מטרות טרור ברחבי הרצועה. בין המטרות שהותקפו, מבנה ממנו בוצע ירי על כוחותינו, מבנים צבאיים ומחבלים שהיוו איום על כוחותינו.

מצורף תיעוד מתקיפות צה"ל ברצועה: https://bit.ly/4fxtX5z

מצורף תיעוד מפעילות כוחות צה״ל ברצועה: https://bit.ly/4dfQ2nC

מצורפת תמונות מפעילות הכוחות ברצועה: https://IDFANC.activetrail.biz/ANC070820242355

