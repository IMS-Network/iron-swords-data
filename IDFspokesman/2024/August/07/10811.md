## Message 10811

דובר צה״ל:

סוכל ניסיון פיגוע משיכה נגד כוחות צה״ל סמוך ליישוב בקעות שבחטיבת הבקעה והעמקים

שלשום (ב') מחבלים ירו לעבר היישוב ׳בקעות׳ שבחטיבת הבקעה והעמקים. מהערכת המצב בשטח עלה כי המחבלים ניסו למשוך את כוחותינו לציר צדדי ממנו הם נמלטו. בעקבות כך, הלוחמים ביצעו מארב לסיכול המחבלים במרחב וכן נסגר השטח לתנועה.

בהמשך היום, לוחמים מיחידה 636 שהיו במארב חיסלו מחבל חמוש שתכנן לבצע ירי לעבר היישוב.
לאחר מכן, הוחלט על סגירת המרחב עד לזיכוי מלא, זאת מחשש לפיגוע משיכה ומטענים על הציר הצדדי.

מוקדם יותר היום (ד׳), כוחות צה"ל ערכו סריקות בסמוך לאזור הירי, זאת במטרה להסיר איומים נוספים במרחב. 
במהלך הסריקות, כוחות הנדסה וגששים של חטיבת הבקעה והעמקים איתרו והשמידו ארבעה מטעני נפץ לצד אמצעים אלקטרונים נוספים שהוטמנו במקום.
 
אין נפגעים לכוחותינו.

