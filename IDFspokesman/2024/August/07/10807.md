## Message 10807

דובר צה״ל: 

הרמטכ״ל בבסיס חיל האוויר: אנחנו במוכנות שיא. נדע להוציא התקפה מהירה בכל מקום 

על סינוואר: השינוי בשם שלו לא מונע מאיתנו להפסיק לחפש אותו, הוא מדרבן אותנו להתאמץ למצוא אותו ולתקוף אותו, שיחליפו אותו פעם נוספת

הרמטכ״ל, רב-אלוף הרצי הלוי, ביקר היום (ד׳) בבסיס חיל האוויר ״תל-נוף״ עם מפקד הבסיס, תת-אלוף אריאל דיין ומפקדים נוספים. במהלך הביקור סקרו מפקדי הטייסות השונות בפני הרמטכ״ל אודות הפעילות המבצעית, הערכות והמוכנות של היחידות. בנוסף נפגש לשיחה עם משרתי הסדיר והמילואים מהטייסות ויחידות הבסיס.

מצורף סרטון מדברי הרמטכ"ל: https://bit.ly/4dAkNDo

מצורף סרטון בנושא: https://bit.ly/4fyZfZQ

מצורפות תמונות בנושא: https://IDFANC.activetrail.biz/ANC07082253

מצורפים דבריו המלאים של הרמטכ"ל: "גמרתי עכשיו כמה שעות של ביקור בבסיס, אני רואה את המוכנות בשיא, גם בהתקפה וגם בהגנה. אנחנו נדע להוציא התקפה מאוד מהירה בכל מקום בלבנון, בכל מקום בעזה, בכל מקום במזרח התיכון, מעל הקרקע ומתחת הקרקע. אני חושב שבאמת המקצועיות שחיל האוויר מביא בלקחת מודיעין, בלבחור את החימושים הנכונים, בלהחזיק את כל המטוסים ואת כל החימושים ואת כל הציוד במוכנות הכי גבוהה עם האנשים הכי טובים, כל הדברים האלה יעבדו בשבילנו מצוין. אנחנו נשדר מסר מאוד ברור לאויבים שלנו, מי שתקף אותנו, מי שבכל נאום מדבר על איך הוא משמיד את מדינת ישראל, אנחנו נפגע בו ואנחנו נמשיך להתחזק. יחיא סינואר אתמול קיבל כותרת חדשה, הוא ראש הלשכה המדינית של חמאס. הכותרת הזו, מדיני, לא תפטור אותו מזה שהוא רוצח ששייך לכל התכנון והביצוע של מה שהיה ב-7 באוקטובר, ולכן השינוי בשם שלו, לא רק שלא מונע מאיתנו לחפש אותו, הוא מדרבן אותנו ואנחנו נתאמץ כדי למצוא אותו, ולתקוף אותו ושיחליפו עוד פעם את ראש הלשכה המדינית. אנחנו עשינו פעולות מאוד חשובות בשבועות האחרונים, הרגנו את המפקדים הכי בכירים של האויבים הכי בעייתיים שלנו ואנחנו לא עוצרים".

