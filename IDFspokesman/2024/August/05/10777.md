## Message 10777

הודעה משותפת לדובר צה"ל ודוברות שב"כ:

במסגרת תקיפת מתחמי הפיקוד והשליטה של חמאס בעיר עזה: צה"ל ושב״כ חיסלו את המחבל ג'בר עזיז, מפקד גדוד אלפרקאן בארגון הטרור חמאס

אתמול (א') מטוסי קרב תקפו בהכוונה מודיעינית של אמ"ן, שב"כ ופיקוד הדרום, מחבלי חמאס שפעלו במתחם פיקוד ושליטה של הארגון שהוסווה בתוך מרחב בתי הספר "חסן סלאמה" ו-"נצר" בעיר עזה.
ממידע מודעיני שיש ברשות צה"ל ושב״כ, עולה כי בתקיפה במרחב בית הספר "חסן סלאמה" חוסל המחבל ג'בר עזיז, אשר שימש כמפקד גדוד אלפרקאן. לצידו, חוסלו מספר מחבלים נוספים.

עזיז שימש כמג"ד אלפרקאן החל משנת 2020, לאחר שבעבר תפקד כסמג"ד אלפרקאן, סמג"ד זיתון ומג"ד זיתון ובמסגרת תפקידו הנוכחי, לקח חלק משמעותי בתכנון המתקפה הרצחנית ב-7.10 ואף הוביל את ההכנות והאימונים של גדוד אלפרקאן. 
בנוסף להכנות אלו, עזיז לקח חלק בפשיטה ליישובי העוטף ב-7.10.

לאורך המלחמה, היה אחראי על הכוונה וקידום של מתווי טרור רבים נגד כוחות צה"ל ברצועה ובעורף הישראלי.
עזיז היווה דמות פיקוד משמעותית בניהול הלחימה בחטיבת עזה וסיכולו מהווה פגיעה משמעותית בחמאס.

