## Message 10779

דובר צה"ל:

צה"ל חיסל מפקד מכוח רדואן של ארגון הטרור חיזבאללה

מוקדם יותר הערב כלי טיס של חיל האוויר תקף במרחב עבא וחיסל את המחבל עלי ג'מאל אלדין ג'ואד, אשר שימש כמפקד בכוח רדואן של ארגון הטרור חיזבאללה.

סיכול זה מהווה פגיעה משמעותית ביכולות ארגון הטרור חיזבאללה לקדם ולבצע פעולות טרור מדרום לבנון כנגד העורף הישראלי בגבול הצפון.

לפני זמן קצר, מטוסי קרב של חיל האוויר תקפו מבנה צבאי ותשתית טרור של ארגון הטרור חיזבאללה במרחב כפר כילא שבדרום לבנון.

בהמשך להתרעות שהופעלו מהשעה 20:38- 20:46 במרחב הגליל העליון והגליל המערבי, זוהו מספר מטרות אוויריות חשודות שחצו מלבנון, מטרה אחת יורטה על ידי לוחמי ההגנה האווירית וזוהו נפילות במרחב הר מירון. אין נפגעים.

התרעות על ירי טילים ורקטות הופעלו מחשש לנפילת שברי יירוט.

מצורף תיעוד מהחיסול: https://bit.ly/3yzIjBC

מצורף תיעוד מהתקיפה: https://bit.ly/4fxlA9Y

