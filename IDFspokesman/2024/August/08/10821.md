## Message 10821

דובר צה"ל:

מאמצי כיבוי השריפות בצפון: צה"ל, כב"ה והמערך האווירי של משטרת ישראל ערכו דיון משותף

מפקד פיקוד הצפון, אלוף אורי גורדין, קיים היום (ד') דיון משותף עם נציב מערך כבאות והצלה, רב-טפסר אייל כספי, סגן ראש אגף המבצעים של משטרת ישראל, תת-ניצב איתן מנשה ומפקדים נוספים, בנוגע למאמצי כיבוי השריפות בצפון ושמירה על בטחון התושבים והסביבה.

במסגרת הדיון, דנו על הפעלת טייסת הכיבוי האווירי באיזורים מאויימים וסמוכי גדר, שיתוף הפעולה בין צה״ל למערך כב"ה וכן בהקצאת אמצעים נוספים הכוללים תגבור כוחות ושילוב כלים הנדסיים, ציוד מכני, כבאיות ומיכליות כיבוי - בסיוע למאמצי כיבוי השריפות בצפון. 

מתחילת המלחמה, מתקיים שיתוף הפעולה הדוק בין צה״ל, מערך כב"ה ומשטרת ישראל. בדיון תואמו מתווים שונים אשר משמרים ומחזקים את שיתוף הפעולה של כלל הגופים במצבי חירום, הכל על מנת לשמור על בטחון תושבי ישראל.

מדברי מפקד פיקוד הצפון, אלוף אורי גורדין: ״אני רוצה להתחיל בהערכה רבה. במהלך המלחמה פגשתי את הכוחות בשטח, פועלים יחדיו למול חזית הטרור. שיתוף הפעולה של הכוחות והנחישות של כולם היא רבה מאוד, והיא לא רק בכדי להציל חיים, אלא גם בכדי לאפשר חיים״.

מדברי נציב כבאות והצלה לישראל, רב-טפסר אייל כספי: ״בימי הלחימה העצימים קיים שיתוף פעולה הדוק בין צה״ל לכב״ה, בכדי לתת לתושבי מדינת ישראל הגנה מיטבית להצלת נפש ורכוש. העבודה המשותפת מחזקת את המענה המבצעי באירועי שריפות וחילוצים תוך שילוביות כלל גורמי החירום במדינת ישראל״.

מדברי סגן ראש אגף המבצעים במשטרה, תת-ניצב איתן מנשה: "משטרת ישראל תמשיך במאמציה לפעול בכל הגזרות. מחוזות צפון וחוף נמצאים בתיאום מלא עם כלל גופי החירום".

מצורף סרטון בנושא: https://bit.ly/4drb4zy

מצורפות תמונות בנושא: https://IDFANC.activetrail.biz/ANC19210708

