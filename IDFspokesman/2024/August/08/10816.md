## Message 10816

דובר צה"ל:

כוחות אוגדה 162 פשטו על אתרים צבאיים ברפיח והשמידו מבנה ממולכד בתל סולטאן; במקביל נמשכת פעילות אוגדה 252 במרכז הרצועה

ביממה האחרונה צוותי הקרב של חטיבות גבעתי והנח״ל בפיקוד אוגדה 162, פשטו על אתרים צבאיים במרחב רפיח. כוחות הנח״ל חיסלו מחבלים בהיתקלויות מטווח קרוב והשמידו תשתיות טרור במרחב, ביניהם מבנה ממולכד באזור תל סולטאן.

לוחמי צוות הקרב של חטיבות ירושלים (16), הראל (10), וחטיבת האש 454 ממשיכים לפעול במרכז הרצועה, תחת פיקודה של אוגדה 252.
באחת הפעילויות לוחמי צוות הקרב של חטיבת ירושלים (16) הכווינו כלי טיס שתקף והשמיד עמדת תצפית, ממנה פעלו מחבלים במרחב.

לאורך היממה האחרונה חיל האוויר תקף עשרות מטרות טרור ברחבי הרצועה. בין המטרות שהותקפו, מבנה צבאי ממנו בוצע ירי על כוחותינו, מחבלים חמושים, תשתיות צבאיות ועוד.
בנוסף, מטוסי קרב בשיתוף פיקוד הדרום תקפו והשמידו עמדת שיגור בצפון הרצועה, ממנה בוצע ירי לדרום הארץ לפני מספר ימים.

מצורף תיעוד מתקיפות צה״ל ברצועה: https://bit.ly/46HAxm6

מצורף תיעוד מפעילות כוחות צה"ל ברצועת עזה: https://bit.ly/4dwI5du

מצורפות תמונות מפעילות כוחות צה"ל ברצועה: https://IDFANC.activetrail.biz/ANC08082024284803

