## Message 10825

דובר צה"ל:

צה״ל השמיד משגרים בסמוך למאגר הדלק הגדול ביותר ברצועת עזה; כוחות ההנדסה של אוגדה 162 ממשיכים באיתור אמצעי לחימה ותת-קרקע ברפיח

בשבוע האחרון, כוחות גדוד 605 פועלים במרחב ציר פילדלפי לאיתור תשתיות טרור.

אמש, איתרו והשמידו הכוחות בורות שיגור לרקטות במרחב ציר פילדפי במרחק של עשרות מטרים ממאגר הדלק הגדול ביותר ברצועת עזה.

מאגר הדלק, הינו המאגר המרכזי והגדול ביותר ברצועת עזה המשמש את תושבי הרצועה. כל פגיעה במתקן עלולה לסכן את חייהם של עשרות אלפי אזרחים עזתיים הנמצאים במרחב המאגר.
בהשמדת בורות השיגור צה״ל לא פגע במאגר הדלק.

מצורפת גרפיקה של הבורות שיגור שאותרו: https://IDFANC.activetrail.biz/ANC89453

מצורף תיעוד של הבורות שיגור שאותרו:https://bit.ly/3AcjqMO

