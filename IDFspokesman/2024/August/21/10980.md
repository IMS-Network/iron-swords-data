## Message 10980

דובר צה"ל:

*צה"ל תקף מחסני אמצעי לחימה של חיזבאללה בעומק לבנון; הותקף המשגר ממנו זוהו השיגורים אתמול (ג׳) לעבר מרחב יערה*

מטוסי קרב של חיל האוויר תקפו במהלך הלילה מחסני אמצעי לחימה של ארגון הטרור חיזבאללה במרחב בקאע שבעומק לבנון. 
לאחר התקיפות זוהו פיצוצי משנה המעידים על הימצאות אמצעי הלחימה במחסנים שהותקפו.

בנוסף, הותקף מתחם אשר שימש את מערך ההגנה האווירית של ארגון הטרור חיזבאללה במרחב הבקאע והיווה איום על כלי טיס של חיל האוויר.

ארגון הטרור חיזבאללה מציב את נכסיו בלב אוכלוסיות אזרחיות תוך ניצול ציני של אזרחי לבנון, צה״ל ימשיך לפעול כנגד ארגוני הטרור וימנע הפעלת מתווי טרור כנגד מדינת ישראל וכוחות צה״ל.

בנוסף, אמש (ג'), בוצעו מספר תקיפות נוספות במרחב דרום לבנון: כלי טיס של חיל האוויר תקף משגר במרחב אבו שש ממנו זוהו שיגורים לעבר מרחב יערה אתמול (ג׳). כלי טיס חיסל פעיל של ארגון הטרור חיזבאללה במרחב ואדי חמול שבדרום לבנון.
כמו כן, הותקפו מבנים צבאיים ששימשו את ארגון הטרור חיזבאללה במרחבים עייתא א-שעב, רמיה ותלוסה שבדרום לבנון.

מצורף תיעוד מהתקיפות:

![Video](10980/10980_media.mp4)
