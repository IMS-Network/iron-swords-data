## Message 10991

הודעה משותפת לדובר צה"ל ודוברות שב"כ:

צה״ל ושב״כ ממשיכים בסדרת החיסולים בלבנון של מחבלים המכווינים פיגועים באיו״ש בשירות משמרות המהפיכה האיראנים

מוקדם יותר היום, בהכוונה משותפת של שב״כ ואמ״ן, כלי טיס של חיל האוויר תקף במרחב צידון שבדרום לבנון את המחבל, ח'ליל חסין חליל אל מקדאח. 

ח׳ליל הינו אחיו של מוניר אל מקדאח, תושב לבנון שפועל עבור חיזבאללה ומשמרות המהפכה האיראנים, וממשיך לנסות ולקדם פיגועים בימים אלה. 
השניים פועלים במשותף בשירות משמרות המהפיכה האיראנים, ומעורבים בהכוונת פיגועים והעברת כספים ואמל"ח לתשתיות טרור ביהודה ושומרון.

במרץ 2024 נחשף אמל״ח אשר הוברח לשטחי יהודה ושומרון, והועבר לחוליות שגוייסו והכוונו על ידי תשתית הטרור של ח׳ליל ומוניר אל מקדאח בלבנון. 

הגורמים המכווינים והאחראיים על ההוצאה לפועל של העברות האמל"ח לישראל והכוונת הפיגועים הינם גורמים איראנים, ובראשם ג'ואד ע'פארי, ראש אגף 4000, אגף המבצעים המיוחדים של ארגון המודיעין של משמרות המהפכה וכן אצע'ר באקרי, מפקד יחידה 840, יחידת המבצעים המיוחדים בכוח קדס. 

צה"ל ושב"כ פועלים לאיתור וסיכול האמל"ח האיראני שמוברח לתוך שטחי יהודה ושומרון ולסיכול חוליות הטרור המגוייסות על ידי גורמים איראנים ושלוחיהם.

צה"ל ושב"כ יוסיפו לבצע כל העת מהלכים אקטיביים לניטור וסיכול כל פעילות המסכנת את ביטחון מדינת ישראל ואזרחיה, על מנת להביא לחשיפה ופגיעה במאמצי האיראנים לממש פעילות טרור כנגד מדינת ישראל.

מצורף תיעוד מהתקיפה:

