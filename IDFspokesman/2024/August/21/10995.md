## Message 10995

דובר צה"ל:

צה״ל תקף מתחם צבאי של חמאס בעיר עזה: בית ספר שהפך למתחם טרור

מטוסי קרב של חיל האוויר תקפו לפני זמן קצר, באופן ממוקד ובהכוונה מודיעינית של אמ״ן, שב״כ ופיקוד הדרום, מחבלים של ארגון הטרור חמאס שפעלו במתחם פיקוד ושליטה במרחב ששימש בעבר כבית ספר ״צלאח א-דין״ שבעיר עזה. מהמתחם הזה מחבלי חמאס תכננו והוציאו לפועל פעולות טרור נגד כוחות צה״ל ומדינת ישראל.

טרם התקיפה בוצעו וננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות כנגד ארגוני הטרור המשתמשים בבתי הספר ובמוסדות אזרחיים כמחסה.

מצורפת אינפוגרפיקה בנושא: https://IDFANC.activetrail.biz/ANC210820242378654

