## Message 10984

דובר צה"ל:

לוחמי אוגדה 98 ו-162 חיסלו עשרות מחבלים חמושים במהלך היממה האחרונה; כלי טיס של חיל האוויר תקפו כ-30 מטרות טרור ברחבי הרצועה

כוחות אוגדה 162 ממשיכים לפעול במרחב תל סולטאן, חיסלו עשרות מחבלים חמושים, השמידו תשתיות טרור במרחב ואיתרו אמצעי לחימה רבים בהם מטענים, רימונים, רובים מסוג 'קלאצ׳ניקוב' ועוד.  

ביממה האחרונה לוחמי אוגדה 98 חיסלו עשרות מחבלים, יצאו לפשיטות במרחב על יעדי טרור, איתרו והשמידו מתחמים צבאיים. 
בשיתוף פעולה עם חיל האוויר חיסלו מספר מחבלים שזוהו פועלים במרחב ממנו בוצע מספר פעמים ירי ליישובי העוטף.

כוחות אוגדה 252 תקפו מבנים צבאיים ששימשו את ארגון הטרור חמאס לביצוע פעולות טרור כנגד כוחותינו.

במהלך היממה האחרונה, חיל האוויר תקף כ-30 מטרות טרור ברצועת עזה, בהן מבנים צבאיים, מחבלים חמושים, עמדות שיגור, פירים מבצעיים ועמדת תצפית.

מצורפות תמונות מפעילות הכוחות ברחבי הרצועה: https://idfanc.activetrail.biz/ANC2108202478941

מצורף תיעוד מתקיפות צה"ל ברצועת עזה: 

מצורף תיעוד מפעילות כוחות צה"ל ברצועת עזה:

![Video](https://data.iron-swords.co.il/2024/August/21/10984/10984_media.mp4)
