## Message 10734

דובר צה"ל:

לוחמי צה"ל ממשיכים להשמיד תשתיות טרור של חמאס במרכז ובדרום הרצועה; הושמדו מהאוויר מבנים צבאיים ששימשו מחבלים לירי נ"ט על כוחותינו

לוחמי צוותי הקרב של חטיבות הנח״ל וגבעתי, בפיקוד אוגדה 162, ממשיכים להילחם במרחב רפיח, בין היתר בשכונת תל אל-סולטאן. לאורך היממה האחרונה, הכוחות פעלו בשיתוף עם חיל האוויר, תקפו וחיסלו מספר חוליות מחבלים שזוהו פועלות במרחב.
באחת התקיפות, לוחמי צק"ח הנח"ל זיהו מספר מחבלים יוצאים מפיר מנהרה הממוקם בתוך מבנה במרחב. בסגירת מעגל, כלי טיס תקף את המבנה והפיר בו פעלו המחבלים.

כלי טיס של חיל האוויר, בהכוונת חטיבת האש 215, השמיד מבנה צבאי במרחב רפיח ממנו מחבלים ירו טילי נ"ט לעבר כוחותינו, לא היו נפגעים.

לוחמי צוותי הקרב של חטיבות 'ירושלים' (16) וחטיבת 'הראל' (10), בפיקוד אוגדה 252, ממשיכים להילחם במרכז הרצועה. 
בתקיפות כלי טיס של חיל האוויר, הכוחות השמידו ביממה האחרונה מחסן אמל"ח ומבנים צבאיים של חמאס, בהם מבנה ממנו מחבלי הארגון ירו נ"ט לעבר כוחותינו במרחב.

לאורך היממה האחרונה, כלי טיס ומטוסי קרב של חיל האוויר תקפו מטרות טרור רבות ברחבי רצועת עזה, בהן חוליות מחבלים, מבנים צבאיים, ותשתיות טרור נוספות.

מצורף תיעוד מתקיפות צה"ל ברצועת עזה: https://bit.ly/3WxLKkd

מצורפות תמונות מפעילות הכוחות ברחבי הרצועה: https://idfanc.activetrail.biz/ANC0308202746535

