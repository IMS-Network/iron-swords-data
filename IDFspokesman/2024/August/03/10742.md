## Message 10742

דובר צה"ל: 

צה״ל תקף מתחם פיקוד ושליטה של ארגון הטרור חמאס, אשר שימש לייצור אמצעי לחימה; המתחם שימש בעבר כבית ספר "חמאמה" בעיר עזה שבצפון הרצועה 

מטוסי קרב תקפו לפני זמן קצר בהכוונה מודיעינית של אמ״ן, שב״כ ופיקוד הדרום, מחבלים שפעלו במתחם פיקוד ושליטה של ארגון הטרור חמאס. המרחב שימש בעבר כבית הספר "חמאמה" במרחב העיר עזה שבצפון הרצועה.

המתחם שימש כמקום מסתור עבור מחבלי חמאס, ממנו קודמו והוצאו לפועל מתווי טרור שונים נגד כוחות צה״ל ומדינת ישראל.  
בנוסף, במתחם יוצרו ואוחסנו אמצעי לחימה ששימשו את הארגון, הוכשרו והתאמנו מחבלים על שימוש בהפעלת אמצעי לחימה אלו כנגד כוחות הביטחון ומדינת ישראל. 

טרם התקיפה ננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מותאם לסוג התקיפה, חוזי מדויק ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות וצרכי טרור.

