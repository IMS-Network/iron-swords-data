## Message 11077

דובר צה״ל: 

הרמטכ״ל בפיקוד הצפון: ״המשימה שלנו ברורה - להשיב את תושבי הצפון לבתיהם בביטחון, מהר ככל הניתן״ 

הרמטכ״ל, רב-אלוף הרצי הלוי, קיים היום (ב׳) ביקור בפיקוד הצפון עם יו״ר המטות המשולבים, הגנרל בראון, במסגרת ביקורו של הגנרל בצה״ל. 

מצורף סינק של הרמטכ״ל, רב-אלוף הרצי הלוי: 

מצורפים דבריו המלאים של הרמטכ״ל: 
״סיימתי כעת ביקור עם יו״ר המטות המשולבים של צבא ארצות הברית בפיקוד הצפון. אנחנו מחזקים את שיתוף הפעולה המבצעי מול האתגרים והאיומים במזרח התיכון. ישראל חזקה ומגנה על עצמה בעצמה, ובכל זאת תמיד טוב שיש לצידנו בת ברית חזקה, שחולקת איתנו ערכים ואינטרסים משותפים. לפני כחודש חיסלנו את המפקד הצבאי הבכיר ביותר בחיזבאללה, פואד שוכר מוחסן, אחרי שחיזבאללה הרג 12 ילדים במג׳דל שמס.
אתמול בפעולה ייזומה מקדימה, מנענו מחיזבאללה ניסיון נוסף לפגוע באזרחי מדינת ישראל - בצפון ובמרכז. 
רובן המוחלט של המטרות שהשמדנו אתמול היו מכוונות לצפון הארץ. 
אנחנו נחושים מאוד להמשיך ולפגוע בחיזבאללה, לחסל עוד ועוד מפקדים, ולשלול לו נכסים ויכולות - אנחנו לא עוצרים. 
לחיזבאללה יש עוד יכולות והמלאכה עדיין לא הושלמה. המשימה שלנו היא ברורה - להשיב את תושבי הצפון לבתיהם בביטחון, וצה״ל פועל לשם כך מסביב לשעון. 
אנחנו נחושים להחזיר את תושבי הצפון לבתיהם בביטחון מהר ככל שניתן!
צה"ל פועל בכל הזירות בנחישות רבה ובמקצועיות להגנת אזרחי ישראל״.

