## Message 11067

דובר צה"ל:

עשרות מחבלים חוסלו ואותרו אמצעי לחימה רבים במרכז ובדרום רצועת עזה; הושמד המשגר שהוצב בסמוך לבית ספר בחאן יונס וממנו שוגרה הרקטה לעבר ראשון לציון

אמש (א') ארגון הטרור חמאס שיגר רקטה בסמוך למרחב בית ספר בחאן יונס לעבר ראשון לציון. 
כוחות אוגדה 98 זיהו את מקור השיגור, הכווינו כלי טיס של חיל האוויר והשמידו באופן ממוקד את המשגר ממנו שוגרה הרקטה לצד תשתית טרור נוספת ששימשה מחבלים במרחב.
לאחר תקיפת המשגר, זוהו פיצוצי משנה המעידים על הימצאות של רקטות נוספות במשגר שהותקף.

במרחב חאן יונס ובפאתי דיר אל בלאח, לוחמי אוגדה 98 חיסלו ביממה האחרונה עשרות מחבלים ואיתרו אמצעי לחימה. כמו כן, בסגירת מעגל מהירה, הכוחות חיסלו באמצעות רחפן מחבל שירה נ"ט לעבר כוחותינו, לא היו נפגעים.

ביממה האחרונה, לוחמי אוגדה 162, חיסלו עשרות מחבלים, השמידו תשתיות טרור ואיתרו אמצעי לחימה רבים במרחב תל סולטאן. 

במרכז הרצועה, כוחות אוגדה 252, ממשיכים להשמיד תשתיות טרור, לחסל מחבלים ולאתר תשתיות תת קרקעיות ואמצעי לחימה.
במספר תקיפות שונות, הלוחמים חיסלו בירי טנקים מספר חוליות מחבלים שפעלו בסמוך אליהם והיוו עליהם איום. 

מצורפות תמונות מפעילות כוחות צה"ל ברצועת עזה: https://IDFANC.activetrail.biz/ANC260820247489

מצורף תיעוד מתקיפת המשגר:

מצורף תיעוד מתקיפות צה"ל ברצועת עזה:

מצורף תיעוד מפעילות כוחות צה"ל ברצועת עזה:

