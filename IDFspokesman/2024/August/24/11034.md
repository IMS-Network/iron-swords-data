## Message 11034

דובר צה"ל: 

לוחמי צה"ל חיסלו ביממה האחרונה עשרות מחבלים בדרום ובמרכז הרצועה; חוסל מחבל במטה ייצור האמל"ח של ארגון הטרור חמאס

כלי טיס של חיל האוויר תקף בהכוונה מודיעינית של אמ״ן, וחיסל את המחבל טאהא אבו-נדא, מחבל במטה הייצור של ארגון הטרור חמאס. 
המחבל עסק בפיתוח ציוד צבאי ותשתיות נוספות ששימשו לייצור אמצעי לחימה של חמאס. אמצעי לחימה אלו משמשים את חמאס לירי לעבר שטח מדינת ישראל ולעבר כוחות צה"ל שפועלים ברצועת עזה.

כוחות אוגדה 252 החלו אתמול בפעילות ממוקדת להשמדת תשתיות טרור במרחב העיר עזה בסמוך למסדרון במרכז הרצועה, במהלכה חיסלו מספר מחבלים והשמידו תשתיות טרור. 

כוחות אוגדה 162 חיסלו ביממה האחרונה עשרות מחבלים בקרבות מטווח קצר ובתקיפות כלי טיס של חיל האוויר במרחב תל אל-סולטאן שברפיח. בנוסף, לוחמי צק"ח 401 איתרו אמצעי לחימה רבים בהם פצמ"רים, מטענים וחומרי נפץ.

בתקיפות משותפות לחיל האוויר וכוחות אוגדה 98, כלי טיס של חיל האוויר תקף מספר מחבלים שפעלו בסמוך לכוחות והשמיד מחסן אמצעי לחימה במרחב.

מצורפות תמונות מפעילות הכוחות: https://IDFANC.activetrail.biz/ANC2408202486589

![Video](https://data.iron-swords.co.il/2024/August/24/11034/11034_media.mp4)
