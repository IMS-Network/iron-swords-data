## Message 11019

דובר צה"ל: 

צה"ל תקף מתחם פיקוד ושליטה של חמאס בעזה: המתחם הוסווה במבנה ששימש בעבר כבית ספר

מטוסי קרב של חיל האוויר תקפו מוקדם יותר היום (ו'), באופן ממוקד ובהכוונה מודיעינית של אמ״ן, שב״כ ואוגדה 252, מתחם פיקוד ושליטה של ארגון הטרור חמאס, שהוסווה במבנה ששימש בעבר כבית הספר "ג׳עפר עלי בן אבו טאלב" בשכונת זיתון. המתחם שימש את הארגון לריכוז אמצעי לחימה רבים ופעילות מחבלים במרחב.

טרם התקיפה בוצעו וננקטו צעדים רבים כדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.

ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור. צה״ל ימשיך לפעול בעוצמה ובנחישות כנגד ארגוני הטרור המשתמשים בבית הספר ובמוסדות אזרחיים כמחסה.

