## Message 11016

דובר צה״ל:

כוחות צה״ל ברצועת עזה חיסלו עשרות מחבלים ותקפו כ-30 מטרות טרור ביממה האחרונה; הושמדה עמדת שיגור ממנה בוצע ירי לעבר כוחותינו

ביממה האחרונה כוחות אוגדה 98 חיסלו עשרות מחבלים והשמידו עשרות תשתיות טרור במרחב חאן יונס ובפאתי דיר אל באלח. באחת התקיפות הכוחות זיהו באמצעות רחפן מחבל שהיווה איום על הכוח והכווינו מסוק קרב של חיל האוויר שחיסל את המחבל.
בנוסף, הותקפו מרחבים מהם בוצע ירי לעבר יישובי העוטף במהלך השבוע.

כוחות אוגדה 162 ממשיכים את פעילותם במרחב תל סולטאן שברפיח, בשיתוף עם כוחות חיל האוויר חוסלו עשרות מחבלים במהלך היממה האחרונה.

כמו כן, לוחמי אוגדה 252 הפועלים במרכז הרצועה חיסלו מחבל שהיווה איום על הכוחות ונשא חומרי נפץ וכן תקפו עמדת שיגור שממנה בוצע ירי לעבר כוח במרחב. 

במהלך היממה האחרונה, חיל האוויר תקף כ-30 מטרות טרור ברצועת עזה. בין המטרות שהותקפו, עמדות ומתחמים צבאיים, מחסני אמצעי לחימה וכן אתרי שיגור במרחב חאן יונס בשיתוף פיקוד הדרום.

מצורפות תמונות מפעילות כוחות צה"ל ברצועה: https://IDFANC.activetrail.biz/ANC23082024237865

