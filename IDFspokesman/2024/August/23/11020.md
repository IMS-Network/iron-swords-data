## Message 11020

דובר צה״ל:

צה״ל השמיד מנהרת טרור תת-קרקעית באורך כקילומטר במרחב רפיח; הושמד התוואי בו זוהתה וחוסלה חוליית מחבלים בשבוע שעבר

מתחילת המלחמה צה״ל פועל להשמדה ונטרול של תשתיות תת-קרקע של ארגון הטרור חמאס ברצועת עזה.

כוחות יחידת ההנדסה של אוגדת עזה והחטיבה הדרומית בשיתוף עם יחידת יהל״ם חשפו והשמידו תוואי תת-קרקעי התקפי של ארגון הטרור חמאס במרחב רפיח. 
אורכו של התוואי שהושמד מגיע לאורך כקילומטר.

התוואי אותר ונחקר בשבועות האחרונים הכוחות איתרו בו מטענים, תשתיות חשמל ודלתות הדף.

במהלך הפעילות במרחב, הכוחות זיהו פעולות טרור שנעשו בתוואי ובסביבתו. בשבוע שעבר (11.08.2024), תצפיתניות של אוגדת עזה זיהו חוליית מחבלי חמאס שיצאה מפיר המנהרה בשטח רצועת עזה על מנת לפגוע בכוחותינו. בהכוונת מרכז האש של החטיבה הדרומית, כלי טיס של חיל האוויר תקף וחיסל את המחבלים. 

מצורף תיעוד מהשמדת המנהרה: https://bit.ly/3SZDKaU

מצורף תיעוד רחפן מתוך תוואי המנהרה שאיתרו כוחות יחידה 414: https://bit.ly/3X0piAu

מצורף תיעוד מהפעילות ההנדסית של הכוחות במרחב: https://bit.ly/4dEWm8A

מצורף תיעוד מזיהוי וחיסול המחבלים שפורסם בשבוע שעבר: https://bit.ly/3ToGa3d

מצורפות תמונות בנושא: https://IDFANC.activetrail.biz/ANC21082024781

