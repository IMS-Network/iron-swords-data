## Message 11025

דובר צה"ל: 

סיכולים נוספים: צה"ל ממשיך לחסל מחבלים ביחידת הרקטות והטילים של חיזבאללה ומסכל ניסיונות שיגור לשטח הארץ; בתקיפות נוספות הושמד מבנה צבאי וחוסלו מחבלים מארגון הטרור בדרום לבנון

צה"ל תקף במרחב עייתא א-זוט, באמצעות כלי טיס של חיל האוויר, וחיסל את המחבל מחמד מחמוד נג'ם, מחבל מרכזי ביחידת הרקטות והטילים של ארגון הטרור חיזבאללה בדרום לבנון.

כוחות אוגדה 91 זיהו לפני זמן קצר מחבל מארגון הטרור חיזבאללה ששיגר מוקדם יותר היום רקטות למרחב יפתח, ופעל בסמוך למבנה צבאי של הארגון במרחב מיס אל ג'בל. בסגירת מעגל מהאוויר, כלי טיס ומטוסי קרב תקפו את המחבל ואת המבנה הצבאי של הארגון.

בתקיפה נוספת של כוחות אוגדה 91, חוסל במרחב עיתרון מחבל חיזבאללה ששיגר היום רקטות למרחב מלכיה.

בהמשך להתרעה שהופעלה במרחב שתולה בשעה 14:21, מדובר זיהוי שווא. 

בשעות האחרונות זוהו מספר שיגורים שחצו משטח לבנון, מרביתם נפלו בשטחים פתוחים בגליל העליון, אין נפגעים.

![Video](11025/11025_media.mp4)
