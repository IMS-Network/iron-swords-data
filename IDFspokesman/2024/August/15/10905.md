## Message 10905

דובר צה"ל:

בפעילויות משותפות של כוחות קרקע ואוויר: חוסלו מחבלים רבים והושמדו תשתיות טרור ברחבי הרצועה

ברפיח, צוותי הקרב של חטיבות גבעתי והנח"ל, בפיקוד אוגדה 162 בשיתוף עם חיל האוויר, חיסלו כ-20 מחבלים שהיוו איום על כוחותינו בתקיפות של כלי טיס במרחב והשמידו מבנה במרחב בו מוקם פיר מנהרה.

בח'אן יונס, בפעילות משותפת של חיל האוויר ומרכז האש של אוגדה 98, כלי טיס תקפו וחיסלו מספר מחבלים שפעלו במחסן אמצעי לחימה של ארגון הטרור חמאס.
בתקיפה נוספת מהאוויר, חוסל מחבל גא״פ בדרג הטקטי, שעסק בשיגורים לעבר כוחותינו ולמרחב עוטף עזה.

במרכז הרצועה, כוחות אוגדה 252, ממשיכים בפעילות במרחב המסדרון ובפעילות משותפת עם חיל האוויר. הכוחות חיסלו חוליית מחבלים והשמידו מחסן אמצעי לחימה. 

בתקיפות חיל האוויר ביממה האחרונה הושמדו יותר מ-30 תשתיות טרור של חמאס, בהם מבנים ממולכדים, תשתיות תת-קרקעיות ומחסנים של אמצעי לחימה. 

מצורף תיעוד מתקיפות צה"ל ברצועת עזה:

מצורף תיעוד מפעילות הכוחות ברצועת עזה:

מצורפות תמונות מפעילות הכוחות ברצועת עזה: https://idfanc.activetrail.biz/ANC15082024752

![Video](10905/10905_media.mp4)
