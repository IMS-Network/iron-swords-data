## Message 10929

דובר צה"ל:

צה"ל חיסל עשרות מחבלים במהלך היממה האחרונה ברצועת עזה והותקפו חוליית מחבלים ומשגר שביצעו שיגורים לעבר שטח הארץ אתמול; אוגדה 98 הרחיבה במהלך היממה האחרונה את הפעילות במרחב חאן יונס

כוחות אוגדה 252 חיסלו במרכז הרצועה מספר מחבלים, בהם מחבל שביצע ירי לעבר כוח צה"ל שפעל במרחב, לא היו נפגעים לכוחותינו. זמן קצר לאחר השיגורים, כלי טיס של חיל האוויר תקף וחיסל את המחבל.
בנוסף, כוחות זרוע הים תקפו במהלך היממה האחרונה מספר מחבלים שהיוו איום על הכוחות במרחב.

צוותי הקרב החטיבתיים בפיקוד אוגדה 98 הרחיבו במהלך היממה האחרונה את הפעילות במרחב חאן יונס וחיסלו מחבלים חמושים במרחב, איתרו והשמידו עשרות תשתיות טרור ששימשו את ארגון הטרור חמאס במרחב. כמו כן, כלי טיס של חיל האוויר חיסל, בהכוונת מרכז האש של האוגדה את המחבלים שביצעו את הירי למרחב נירים אתמול (ו').

כוחות אוגדה 162 ממשיכים לפעול במרחב תל סולטאן שברפיח, במהלך היממה האחרונה חוסלו מחבלים והותקפו מספר תשתיות טרור.

מטוס קרב של חיל האוויר, בשיתוף כוחות אוגדת עזה תקף אמש (ו') משגר שממנו בוצעו שיגורים לעבר מרחב רעים אתמול בשעות הערב, לא היו נפגעים.

במהלך היממה האחרונה, מטוסי קרב וכלי טיס של חיל האוויר תקפו כ-40 מטרות טרור, בין המטרות שהותקפו, מבנים צבאיים, מחסני אמל"ח ועוד.

מצורף תיעוד מתקיפות צה"ל ברצועת עזה: 

מצורף תיעוד מפעילות כוחות צה"ל ברצועת עזה: 

מצורפות תמונות מפעילות הכוחות ברצועת עזה: https://IDFANC.activetrail.biz/ANC17082024741

