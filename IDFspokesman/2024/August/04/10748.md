## Message 10748

דובר צה״ל: 

צה"ל חיסל מחבל שעסק בשיגורי רקטות לשטח הארץ ולקח חלק בטבח השבעה באוקטובר; אוגדות 252 ו-162 ממשיכות לפשוט על תשתיות טרור ולחסל חוליות מחבלים במרכז ובדרום הרצועה

כלי טיס של חיל האוויר בהובלת אוגדת עזה ובהכוונה מודיעינית של אמ״ן ושב״כ, תקף באמצעות חימוש מדויק וחיסל מוקדם יותר השבוע במרחב נוציראת, את המחבל איסמעיל נופל מארגון הטרור חמאס. 
המחבל איסמעיל נופל עסק בשיגורי רקטות לעבר שטח הארץ ולקח חלק בטבח השבעה באוקטובר.

במהלך הלילה, כלי טיס של חיל האוויר תקף במרחב דיר אל בלח מחבל בעת שעסק בפעילות טרור. במהלך התקיפה, זוהו פיצוצי משנה אשר העידו על הימצאות אמצעי לחימה במרחב.

אוגדה 252 פועלת במרכז הרצועה,
ביממה האחרונה כלי טיס של חיל האוויר בשיתוף הכוחות חיסלו מספר חוליות מחבלים חמושות שהיוו איום על הכוחות בשטח והשמידו מחסן אמצעי לחימה של ארגון הטרור חמאס.

לוחמי אוגדה 162 פועלים במרחב רפיח. במהלך היממה האחרונה כלי טיס של חיל האוויר בשיתוף כוחות חטיבת הנח"ל חיסלו מספר מחבלים והשמידו תשתיות טרור.

לאורך היממה האחרונה, כלי טיס ומטוסי קרב של חיל האוויר תקפו כ-50 יעדי טרור ברחבי רצועת עזה. בין המטרות שהותקפו, חוליות מחבלים, מבנים צבאיים, עמדות תצפית ותשתיות טרור.

מצורף תיעוד מתקיפות צה"ל ברצועה: https://bit.ly/4dqGshp

מצורפות תמונות מפעילות הכוחות ברחבי הרצועה: https://idfanc.activetrail.biz/ANC04082024123948

