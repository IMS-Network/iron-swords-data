## Message 10757

הודעה משותפת לדובר צה"ל ודוברות שב"כ:

אתמול (ש׳) חוסלו תשעה מחבלים בטול-כרם שבמנשה, בהם מחבל שלקח חלק בהריגתם של רס"ל במיל' אלחנן אריאל קליין ז״ל, רב-פקד ייטב לב הלוי ז״ל ואמנון מוכתר ז"ל

צה"ל ושב"כ חיסלו אתמול (ש׳) תשעה מחבלים בשתי תקיפות כלי טיס של חיל האוויר במרחב טול-כרם שבחטיבת מנשה.

בסיום החיסול הממוקד מהאוויר של חוליית המחבלים שהייתה בדרכה לבצע פיגוע טרור, כוחות הביטחון החלו במבצע התקפי לסיכול טרור בטול-כרם שבמנשה.

במסגרת המבצע, כלי טיס חיסל מהאוויר חוליית מחבלים חמושים שירו לעבר כוחותינו במרחב טול-כרם. אותרו אמצעי לחימה רבים על המחבלים שחוסלו. 

בחיסול הממוקד של צה"ל ושב"כ בשעות הבוקר אתמול, חוסלו חמישה מחבלים, ביניהם: 

המחבל היתם בלידי, מחבל מרכזי של ארגון הטרור חמאס בטול-כרם. המחבל היה חלק מחוליית המחבלים שביצעה את מתווי הטרור בהם נהרגו רס"ל (מיל') אלחנן אריאל קליין ז״ל, שנהרג בפיגוע טרור סמוך ליישוב עינב שבמרחב חטיבת מנשה, ולוחם הימ"מ רפ"ק ייטב לב הלוי ז״ל, אשר מת מפצעיו לאחר שנפצע באורח אנוש במהלך היתקלות עם מחבלים בפעילות מבצעית בטול-כרם. 

המחבל היתם בלידי אחראי למספר רב של פיגועי טרור ברחבי יהודה ושומרון, בהם נפגעו אזרחים ישראלים.

בנוסף, חוסל מחבל הגא"פ עא גאבר צבאע', מחבל בתשתית הטרור של מחנה נור א-שמס, אשר היה מעורב בפיגועי ירי ומטענים רבים לעבר יישובים ישראלים, בהם היישובים בת חפר, אבני חפץ ועינב.

כמו כן, בתקיפה חוסלו המחבלים עלי חליל וגמאל אבו הניה, רוצחיו של אמנון מוכתר ז"ל שנרצח בקלקליה.

לאורך החודשים האחרונים זוהה שיתוף פעולה בין תשתית החמאס בטול-כרם למחבלים נוספים בנור א-שמס במטרה להוציא פיגועי טרור לעבר יעדים ישראלים.

