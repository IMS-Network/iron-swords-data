## Message 10749

דובר צה"ל: 

מפקד פיקוד העורף: ״אנחנו נחושים להמשיך ולהילחם עד שנשנה בצורה מהותית את המצב הבטחוני בצפון ונוכל להחזיר את תושבי הצפון הביתה״

מפקד פיקוד העורף, אלוף רפי מילוא, קיים אתמול (ש׳) מפגש פיקודי בהשתתפות ראש מטה פיקוד העורף, תת-אלוף לירון דונל, מפקדי המחוזות וקציני המטה של הפיקוד. 

במסגרת המפגש התקיים דיון מעמיק על תמונת המצב הנוכחית, הערכת הסיכונים והמשך ההיערכות. 

המפגש התמקד בהעמקת הלמידה המשותפת וחיזוק המוכנות לתרחישים מבצעיים שונים, בדגש על שיח עם המרחב האזרחי והכנת האוכלוסיה להתמודדות עם מצבי חירום.

מדבריו של מפקד פיקוד העורף, אלוף רפי מילוא: "אנחנו נחושים להמשיך ולהילחם עד שנשנה בצורה מהותית את המצב הבטחוני בצפון ונוכל להחזיר את תושבי הצפון הביתה, ממקום של ביטחון ותחושת ביטחון. אנחנו מתכוננים וערוכים לכל תרחיש ולכל תגובה. בימים האחרונים אנחנו, גם צה"ל וגם פיקוד העורף, חיזק מאוד את המוכנות שלו בשיתוף פעולה הדוק, גם עם הרשויות המקומיות וגם עם כל יחידות צה"ל. נכון לעכשיו, העורף פועל ללא מגבלות. נשנה את ההנחיות בהתאם להערכת המצב. 
אנחנו מפיצים ומחדדים את ההנחיות כל הזמן, גם במערכות ובאתרים של פיקוד העורף ואני אומר עוד פעם חשוב להקפיד על ההנחיות של פיקוד העורף. זה מציל חיים".

מצורף סרטון בנושא: https://bit.ly/46xkV4h

מצורפות תמונות בנושא: https://idfanc.activetrail.biz/ANC8793458

