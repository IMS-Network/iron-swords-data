## Message 11198

דובר צה״ל: 

הרמטכ״ל בג׳נין: ״לא ניתן לטרור באיו״ש להרים את הראש״ 

הרמטכ״ל, רב-אלוף הרצי הלוי, קיים היום (ש׳) הערכת מצב בג׳נין עם מפקד פיקוד המרכז, אלוף אבי בלוט, מפקד אוגדת יהודה ושומרון, תת-אלוף יקי דולף ומפקדים נוספים, ופגש את הלוחמים המשתתפים במבצע לסיכול הטרור במרחב. 

מצורפים דבריו המלאים של הרמטכ״ל: ״אתמול בלילה היה פיגוע של שני רכבי תופת, יצאו מאזור חברון לאזור גוש עציון. תסתכלו על הפיגוע הזה, מה שאתם עושים כאן, הכניסה לתוך מחנות הפליטים זה בדיוק הרעיון שהמחבלים לא יוכלו להטעין את חומר הנפץ על רכב התופת ולצאת ולעשות פיגוע ביישוב, על כוחות צה״ל או בכל מקום אחר. מפה הרעיון ההתקפי הזה של ללכת ולהיכנס לטרור למקומות שבהם הוא בונה את יכולות החבלה, זה דבר מאוד חשוב. 
אין לנו שום כוונה לתת לטרור באיו"ש להרים את הראש, ולכן היוזמה לעבור עיר עיר, מחנה פליטים מחנה פליטים, עם מודיעין מצוין, עם יכולות מבצעיות טובות מאוד, עם מעטפת מודיעינית אווירית חזקה מאוד, ובעיקר עם לוחמים ומפקדים ערכיים ונחושים מאוד. אני רואה בדיוק את הדבקות במשימה, אנחנו בדרך הזו נגן על אזרחי ישראל, בדיוק ככה״.

![Video](https://data.iron-swords.co.il/2024/August/31/11198/11198_media.mp4)
