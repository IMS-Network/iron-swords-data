## Message 14920

דובר צה״ל:

מטוסי קרב של חיל האוויר תקפו והשמידו בשעות האחרונות, בהכוונת אגף המודיעין, מספר מטרות טרור של ארגון הטרור חיזבאללה ברחבי לבנון.

המטרות הותקפו לאחר שאיומן על העורף הישראלי ועל כוחות צה״ל שוקף למנגנון הפיקוח על יישום ההבנות בין ישראל ללבנון ולא טופל. 

בין המטרות שהותקפו: אתר משגרי רקטות, אתר צבאי וצירי מעבר בגבול סוריה-לבנון המשמשים להעברת אמצעי לחימה לארגון הטרור חיזבאללה.

צה״ל ממשיך לפעול על מנת להסיר כל איום על מדינת ישראל וימנע כל ניסיון התבססות מחדש והתעצמות של ארגון הטרור חזבאללה וזאת בהתאם להבנות הסכם הפסקת האש.

